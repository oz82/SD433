<?xml version="1.0" encoding="UTF-8" ?>
<add>
<doc>
<field name="docno">492</field>
<field name="source">Milliyet v.01</field>
<field name="url">www.milliyet.com.tr/2001/01/04/siyaset/siy02.html</field>
<field name="date">2001-01-03T22:00:00.000Z</field>
<field name="headline">PKK görüş açıklayabilir</field>
<field name="text">Dışişleri Bakanlığı, yazılı açıklama ile "düşünceye cezadan kaçınılması gerektiğini, AİHM kriterlerinin, PKK'nın görüşlerinin de topluma iletilmesini öngördüğünü" bildirdi 
     İSTANBUL Milliyet 

     Dışişleri Bakanlığı, Avrupa İnsan Hakları Mahkemesi'nin düşünce özgürlüğüne ilişkin kararlarıyla ilgili olarak Türkiye'nin yedi önemli kurumuna gönderdiği yazıda, "düşünceye cezadan kaçınılması gerektiğini, AİHM kriterlerinin PKK'nın görüşlerinin de topluma iletilmesini öngördüğünü" bildirdi. 
     CNN Türk'ün haberine göre, Dışişleri Bakanlığı'nın dokuz sayfalık metni, Anayasa Mahkemesi Başkanlığı, Yargıtay Başkanlığı, Yargıtay Cumhuriyet Başsavcılığı, Adalet Bakanlığı, İçişleri Bakanlığı, Genelkurmay Adli Müşavirliği ve Milli Güvenlik Kurulu Genel Sekreterliği'ne gönderildi. Müsteşar Faruk Loğoğlu'nun imzasını taşıyan ön yazıda, AİHM'de Türkiye aleyhine ihlal kararlarının çıkmaması için gerekli konulara dikkat çekildi. 
     Ön yazının ekindeyse, AİHM'in ifade özgürlüğüyle ilgili ölçütlerine yer verildi. Toplumun farklı görüşleri öğrenme, basının da bunu iletme hakkı olduğu buna bölücü görüşlerin dahil edildiği, PKK'nın, Dev - Sol'un ve liderlerinin açıklamalarının yayınlanmasının da, bu yasaklanmış örgütlerden kaynaklandığı gerekçesiyle engellenmemesi gerektiği kaydedildi. 
     AİHM "demokratik toplum açısından gerekli olan hallerde meşru amaçlara yönelik olarak fikir özgürlüğünün yasayla kısıtlanabileceğini" belirtti. Meşru amaçlar olarak ulusal güvenlik, toprak bütünlüğü ve kamu güvenliği suçların önlenmesi, sağlığın, genel ahlakın ve kişisel hakların korunması gibi talepler gösterildi. 
     


 SİYASET</field>
</doc>
</add>