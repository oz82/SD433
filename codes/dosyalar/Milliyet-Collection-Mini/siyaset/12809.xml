<?xml version="1.0" encoding="UTF-8" ?>
<add>
<doc>
<field name="docno">12809</field>
<field name="source">Milliyet v.01</field>
<field name="url">www.milliyet.com.tr/2001/03/24/siyaset/siy03.html</field>
<field name="date">2001-03-23T22:00:00.000Z</field>
<field name="headline">Meclis, personeli sayılamıyor</field>
<field name="text">TBMM'de şef var, şefin yardımcısı var, şef yardımcısının yardımcısı da var 
     SALİHA ÇOLAK Ankara 

     Personel politikası nedeniyle eleştirilen Meclis Başkanlığı 5 bine yaklaşan değişik kadrolardaki personelini 6 aydır sayamıyor. Milletvekillerinin baskıyla yakınlarını işe aldırdığı, "bankamatik memurlar" oluştuğu yönündeki iddialar üzerine bazı milletvekillerinin verdiği soru önergelerine Başkanlık'tan yanıt gelmiyor. 
     FP'li Zeki Ünal, geçen ekimde Meclis Başkanlığı'na verdiği personel sayısına ilişkin soru önergesine 6 aydır yanıt alamadığını belirtti. Ünal, ekonomik kriz nedeniyle daha da önem kazanan kamu kurumlarındaki personel politikasının, verimliliğe dayalı olması gerekirken, devletin beyni durumundaki Meclis'in tasarruf ilkelerine aykırı olarak sürekli eleman almasını eleştirdi. Her başkan döneminde yeniden personel alınmasıyla kadroların şişirildiğini, başkanlığın bile bu trafiği takip etmekte zorlandığını vurgulayan Ünlü, şöyle konuştu 
     
"Akraba - i arpalık"      "Meclis adeta bir kara delik haline geldi. Eskiden bir işi 10 kişi yaparken 60 kişi yapar oldu. İş sahası açmadan adam alındığı için bir odaya birkaç masa daha atılıyor. Şef yardımcısı', yardımcının yardımcısı' gibi kadrolar oluşturuluyor." 
     


 SİYASET</field>
</doc>
</add>