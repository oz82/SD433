<?xml version="1.0" encoding="UTF-8" ?>
<add>
<doc>
<field name="docno">22701</field>
<field name="source">Milliyet v.01</field>
<field name="url">www.milliyet.com.tr/2001/05/23/siyaset/siy02.html</field>
<field name="date">2001-05-22T21:00:00.000Z</field>
<field name="headline">Mirzaoğlu, Baba'nın atıyla yarışa katılacak</field>
<field name="text">Devlet Bakanı Mirzaoğlu, Demirel'in kendisine hediye ettiği İslamköy'le profesyonel yarışlara hazırlanıyor 
     ÖNDER YILMAZ Ankara 

     Atlara düşkünlüğüyle bilinen Devlet Bakanı Ramazan Mirzaoğlu, 9. Cumhurbaşkanı Süleyman Demirel'in kendisine hediye ettiği İslamköy isimli safkan İngiliz atıyla profesyonel at yarışlarına katılacak. Mirzaoğlu, "Atım da ben de engelli yarışa hazırız" dedi. Mirzaoğlu, 7 yaşındaki atıyla antreman yaptığını belirterek şunları söyledi 
     "Hafta sonlarında engelli at yarışları yapılıyor. Uzun süredir bu yarışlara hazırlanıyorum. Aslında eski bakan Ahmet Kurtcebe Alptemuçin gibi siyasi kimliklerle takım kurmak istiyorum. Demirel'in hediye ettiği İslamköy adlı safkan ingiliz atıyla yarışacağım. Engelli yarışları seviyorum. Çünkü engelleri aşmayı çok seviyorum. Siyasette üç kez yarıştım, ancak üçüncüsünde başarılı olabildim. Yarışlarda da başarılı olacağım." 
     
Atçılık bakanı düştü      Türkmenistan gezisi sırasında Atçılık Bakanı ile bir anısını anlatan Mirzaoğlu, "1.5 metrelik engel vardı. Engeli Türkmenbaşı Sapar Murat Niyazof'un atı Paris'le rahat aştım. Etrafıma bir baktım ki, Türkmen bakan yerde. Oysa ata çok iyi biniyordu" diye konuştu. 
     



 SİYASET</field>
</doc>
</add>