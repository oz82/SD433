<?xml version="1.0" encoding="UTF-8" ?>
<add>
<doc>
<field name="docno">58671</field>
<field name="source">Milliyet v.01</field>
<field name="url">www.milliyet.com.tr/2001/12/24/siyaset/siy01.html</field>
<field name="date">2001-12-23T22:00:00.000Z</field>
<field name="headline">Ecevit ve Kıvrıkoğlu karar verecek</field>
<field name="text">Asker ve sivil tank zirvesi'nde 
TSK tanklarının yenilenmesinin ihalesiz İsrail'e verilmesine gelen tepkiler üzerine, Genelkurmay Başkanı Kıvrıkoğlu ve Başbakan Ecevit, son kararı vermek için bir araya geliyor 
     UTKU ÇAKIRÖZER Ankara 

     Başbakan Bülent Ecevit ve Genelkurmay Başkanı Orgeneral Hüseyin Kıvrıkoğlu, bugün bir araya gelerek Türk Silahlı Kuvvetleri'nin TSK eski tanklarının nasıl yenileneceğine karar verecek. 
     Eski tankların modernizasyonu projesinde İsrail'in teklifini pahalı bularak uluslararası ihaleye çıkma hazırlıkları yapan Milli Savunma Bakanlığı, İsrail firmasının yüzde 50 indirim yapması üzerine ne yapacağını şaşırdı. Nisan ayında iyileştirilecek her tank için 10 trilyon lira isteyen İsrail devlet firmasının geçen hafta yaptığı son dakika teklifinde 5 trilyon liraya kadar indiği ileri sürüldü. 
     
     Eleştiriler masaya yatırılıyor 
     İhalesiz yürütülen tank projesine kamuoyundan gelen tepkilerin artması ise pazarlıkları yürüten Milli Savunma Bakanlığı'na bağlı "kontrat komisyonunu" tedirgin etti. 
     Yeni yapılan indirimle istediği fiyata ulaşan komisyon, kontratı imzalama kararının sorumluluğunu Ecevit ve Kıvrıkoğlu'na bıraktı. 
     Savunma Sanayi İcra Komitesi'nde bugün bir araya gelecek olan Ecevit ve Kıvrıkoğlu, "projenin ihalesiz yürütülmesine", "pahalı olmasına" ve "yerli sanayinin ihmal edildiğine" ilişkin eleştirileri masaya yatıracak. 
     Ecevit, projeye yönelik eleştirileri haksız ve gelinen noktayı tatmin edici bulursa 170 tankın modernizasyonu için İsrail ile 600 - 650 milyon dolarlık anlaşma imzalanacak. 170 tankın ardından 730 tankını da yeniletecek olan Türkiye, uzun vadede İsrail'e 2.5 milyar dolar ödeyecek. 
     
     İddialar bitmedi 
     17 ay süren tank pazarlıklarında komisyonun kontrata imza atamayacak duruma gelmesinin ardında şu ilginç gelişmeler yatıyor</field>
</doc>
</add>