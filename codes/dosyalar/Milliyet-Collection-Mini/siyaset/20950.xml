<?xml version="1.0" encoding="UTF-8" ?>
<add>
<doc>
<field name="docno">20950</field>
<field name="source">Milliyet v.01</field>
<field name="url">www.milliyet.com.tr/2001/05/13/siyaset/asiy.html</field>
<field name="date">2001-05-12T21:00:00.000Z</field>
<field name="headline">Kulak Baba'ya uzandı</field>
<field name="text">Beyaz Enerji soruşturma dosyasında, 9'uncu Cumhurbaşkanı Süleyman Demirel'in de dinlendiği ortaya çıktı. Demirel, BARMEK Holding'in sahibi Hüseyin Arabul'a, Azerbaycan Cumhurbaşkanı'na elden mektup götürmesini söyledi 
     GÖKÇER TAHİNCİOĞLU, ERSAN ATAR Ankara 

     Beyaz Enerji soruşturması kapsamında dinlenen telefonlar 9'uncu Cumhurbaşkanı Süleyman Demirel'e kadar ulaştı. 
     Soruşturma dosyasında, Süleyman Demirel'in, BARMEK Holding'in sahibi Hüseyin Arabul'la yaptığı telefon görüşmesi de yer aldı. Demirel görüşmede, Arabul'a, Azerbaycan Cumhurbaşkanı'na yapacağı iş için elden mektup götürmesini söyledi. 
     Dinleme tutanağına göre görüşme 13.11.2000'de gerçekleşti. Demirel'in Kuleli Sokak'taki ofisinden Arabul'un dinlenen cep telefonu arandı. Görüşme tutanağa şöyle geçti 
     
İŞTE O GÖRÜŞME      Arabul Efendim Emel Hanım. 
     Emel Hüseyin Bey, tekrar merhaba, beyefendi görüşecek bağlıyorum. 
     Cumhurbaşkanı Gözlerinden öperim. 
     Arabul Sağolun Sayın Cumhurbaşkanım. 
     Cumhurbaşkanı Haydar Bey yarın öğleden sonra sizi kabul edecek. 
     Arabul Sayın Cumhurbaşkanım yarın öğleden sonra nasıl yetişeceğim 
     Cumhurbaşkanı Yetişceksin, şöyle yetişcek. Sabahleyin İstanbul'dan Azerbaycan uçağı varmış. 
     Arabul Evet. 
     Cumhurbaşkanı O uçağa... Osman Bey de zaten o uçakla gidiyo. Osman Bey'le beraber gideceksiniz. 
     Arabul Hay hay... 
     Cumhurbaşkanı Osman Bey sizi kendisi götürecek şeye... 
     Arabul Haydar Bey'e... 
     Cumhurbaşkanı Ee... Cumhurbaşkanı'na kayıtta kısa süreli bozulma ve kesiklik var 
     Arabul Evet efendim. 
     Cumhurbaşkanı Ve benim mektubumu da götüreceksiniz. Ben söyledim ona, dedim benim mektubumu da getiriyo. Ondan sonra yarın mutlaka gör kendisini. 
     Arabul Evet. 
     Cumhurbaşkanı Yarın akşama veya öbür gün kendisi buraya gelse... gelebilsin. Gelsin geriye ki perşembe günü işi var. 
     Arabul Evet efendim. 
     Cumhurbaşkanı Oldu mu 
     Arabul Evet ee.. Osman Bey'i ben arayayım o zaman. 
     Cumhurbaşkanı Şimdi Osman Bey benim yanımda. Şimdi vereyim ben Osman Bey'i size. 
     Osman Birlikte gidiceğiz. Siz şimdi, Ankara, İstanbul, İstanbul, Bakü. Ee.. bi eğer aksilik olursa da bi Emel Hanıma bildirirseniz. Yer olmazsa büyükelçiye rica eder bi çare buluruz. Eğer yer olmazsa, Emel Hanım sizden telefon bekliyor. Biz devreye gircez. 
     Arabul Tabii, tabii, tabii... 
     



 SİYASET</field>
</doc>
</add>