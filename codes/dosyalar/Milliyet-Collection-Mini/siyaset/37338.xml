<?xml version="1.0" encoding="UTF-8" ?>
<add>
<doc>
<field name="docno">37338</field>
<field name="source">Milliyet v.01</field>
<field name="url">www.milliyet.com.tr/2001/08/16/siyaset/siy02.html</field>
<field name="date">2001-08-15T21:00:00.000Z</field>
<field name="headline">Üçüncü Ordu'daki devir - teslim törenine ilk kez partiler davet edilmedi</field>
<field name="text">Siyasilere tören ambargosu 
Turizm şirketi temsilcilerinin bile hazır bulunduğu törene milletvekilleri ve il başkanları çağrılmadı... 
     CEM BAKIRCI, RECEP DEMİRCİ DHA 

     Milli Güvenlik Kurulu Genel Sekreterliği'ne atanan 3. Ordu Komutanı Orgeneral Tuncer Kılınç, görevini Orgeneral Tamer Akbaş'a devretti. Geçen yıllardakinin aksine, bölge milletvekilleri ve parti il başkanlarının davet edilmediği törene katılan Kara Kuvvetleri Komutanı Hilmi Özkök, laik cumhuriyetin korunmasında sivil kurum ve kuruluşlara önemli sorumluluklar düştüğünü söyledi. 
     Erzincan'daki törene Kara Kuvvetleri Komutanı Orgeneral Hilmi Özkök, 8. Kolordu Komutanı Korgeneral Engin Alan, 9. Kolordu Komutanı İsmail Koçman, Tunceli Asayiş Güvenlik Komutanı Tümgeneral Dursun Bak, Gümüşhane Valisi Gazi Şimşek, Tunceli Valisi Mustafa Erkal, Giresun Valisi Ali H. Öner, Kars Valisi Nevzat Turhan, Bayburt Valisi Osman Dıraçoğlu, Erzurum Valisi Osman D. Kadıoğlu katıldı. 
     
     ANAP'lı başkana davet yok 
     Yes Turizm'in sahibi Adnan Ölmeztürk ve çeşitli meslek kuruluşlarından birçok temsilcinin de hazır bulunduğu törende, siyasi kimliği olan tek isim Erzincan Belediye Başkan Vekili MHP'li Burak Erbaş'tı. ANAP Erzincan İl Başkanı Recai Alptekin ise törene davet edilmemişti. 
     



 SİYASET</field>
</doc>
</add>