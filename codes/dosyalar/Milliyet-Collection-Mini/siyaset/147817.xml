<?xml version="1.0" encoding="UTF-8" ?>
<add>
<doc>
<field name="docno">147817</field>
<field name="source">Milliyet v.01</field>
<field name="url">www.milliyet.com.tr/2003/04/06/siyaset/siy03.html</field>
<field name="date">2003-04-05T21:00:00.000Z</field>
<field name="headline">Kapusuz'un yıkıldığı an</field>
<field name="text">Esprileriyle CHP Genel Başkanı Deniz Baykal'ı kahkahaya boğan, CHP'lilerle yakın diyaloğunda yüzünden tebessümü eksik etmeyen AKP Grup Başkan Vekili Salih Kapusuz, Anayasa değişikliği oylamaları sırasında CHP'den destek alamayınca adeta yıkıldı. Oylamalar sürerken CHP'lilerin "Bize gelecekler" sözleri kulislere yansıdı. Bu sözler bir süre sonra Genel Kurul salonunda tekrarlandı. 4. tur oylaması sırasında Kapusuz, CHP Grup Başkan Vekili Mustafa Özyürek'in yanına gitti ve destek istedi. AKP'nin destek talebini Özyürek, Baykal'a aktardı. Mini görüşmeden sonra Özyürek kendisini ısrarla kollayan Kapusuz'un yanına giderek, CHP'nin olumsuz kararını iletti. CHP'den beklediği desteği alamayan Kapusuz'un o anki yıkılmışlığı yüzüne ve fotoğraflara yansıdı. 
     
     Fotoğraf MUSTAFA İSTEMİ 
     


SİYASET</field>
</doc>
</add>