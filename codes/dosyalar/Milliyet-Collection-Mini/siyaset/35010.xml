<?xml version="1.0" encoding="UTF-8" ?>
<add>
<doc>
<field name="docno">35010</field>
<field name="source">Milliyet v.01</field>
<field name="url">www.milliyet.com.tr/2001/08/02/siyaset/siy07.html</field>
<field name="date">2001-08-01T21:00:00.000Z</field>
<field name="headline">Sol Parti'de mal bidirimi zorunlu</field>
<field name="text">Adının Sosyal Demokrat Parti SDP olacağı dile getirilen partinin tüzüğünde "temiz siyaset"in ilkeleri yer alacak 
     ANKARA ANKA 

     Tüm batılı demokrasilerin yazılı kural haline getirdiği siyaset etiği ilkeleri, eylülde Erdal İnönü'nün önderliğinde kurulması beklenen yeni partinin tüzüğünde de yer alacak. 
     Adının Sosyal Demokrat Parti SDP olacağı dile getirilen parti, toplumun karşısına, "Yeni isimlerden oluşan kadro ve kurucular, yeni örgüt yapısı ve işleyişi ile hantal olmayan bir program" başlıklı üç söylemle çıkacak. 
     Tüzük çalışmasını tamamlayan Tarhan Erdem ve program çalışmasını tamamlayan Yiğit Gülöksüz, söz konusu çalışmaları İnönü'ye iletirken, İnönü'nün çalışmaları bu ay kurucular kurulunda yer alacak isimlerle tartışmaya açacağı bildirildi. 
     Partide tüzüğe konulması düşünülen ve "Siyaset Etiği" başlığını taşıyan ilkeler şöyle 
     Şeffaf mal bildirimi Parti yöneticileri, milletvekilleri, il başkanları, büyükşehir ve il, ilçe belediye başkanları, mal bildirimlerini seçildikleri zaman genel başkana verecekler. 
     Seçim gider ve kaynakları Milletvekili, il ve ilçe belediye başkanları adayları, harcamaların dökümünü açıklayacak. 
     Toplum ve kamu yararı ile çıkar çatışmasına girilmemesi Parti genel merkez yöneticileri ve milletvekilleri ülke genelinde, partinin hükümette olduğu dönemlerde kamu kesimiyle çıkar ilişkisine giremeyecek. 
     



 SİYASET</field>
</doc>
</add>