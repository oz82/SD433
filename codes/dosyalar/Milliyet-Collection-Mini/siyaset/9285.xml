<?xml version="1.0" encoding="UTF-8" ?>
<add>
<doc>
<field name="docno">9285</field>
<field name="source">Milliyet v.01</field>
<field name="url">www.milliyet.com.tr/2001/02/28/siyaset/siy03.html</field>
<field name="date">2001-02-27T22:00:00.000Z</field>
<field name="headline">AB'ye giden harita</field>
<field name="text">MGK'da uzlaşma ile kabul edilen bin 500 sayfalık Ulusal Program, neler getirecek İşte 5 soruda bilmek istedikleriniz 
     UTKU ÇAKIRÖZER Ankara 

     Uygulamaya geçtiği zaman Türkiye'ye çağ atlatacak olan 1500 sayfalık Ulusal Program'ın MGK'da uzlaşma ile kabul edilmesi, bundan sonra neler olacağı ve siyasi reformların neleri içerdiği gibi sorulara neden oldu. Ulusal Program ile ilgili en fazla sorulan sorular ve yanıtları şunlar 
     1. Bundan sonra ne olacak AB'den sorumlu Başbakan Yardımcısı Mesut Yılmaz ve AB Genel Sekreteri Volkan Vural, MGK direktifleri doğrultusunda hazırlayacakları nihai metni Bakanlar Kurulu toplantısına getirecek. 
     2. Halk UP'tan ne anlayacak Bakanlar Kurulu'nda kabul edilen UP'un geniş bir özeti kamuoyuna açıklanacak. Halkın UP'un günlük hayata etkilerini anlayabilmesi için de yoğun bir tanıtım kampanyası başlatılacak. 
     3. MGK'nın etkisi azalacak mı AB, MGK'nın söylemde değil uygulmada da danışma organı haline getirilmesini istiyor. UP'a göre ise sivil üye sayısı arttırılmasına rağmen MGK'nın başının asker olması geleneği sürecek. UP'a "danışma organıdır" ifades koyulmasına rağmen uygulamada kurulun Türk siyasetindeki etkinliği azalmayacak. 
     4. İdam kalkacak mı AB 2001'de kalkmasını istiyor. Ancak UP'da önümüzdeki dönemde verilse bile ölüm cezalarının infaz edilmeyeceği açıkça belirtilirken, 2004 yılına kadar bu cezanın kaldırılması yönünde niyet ifade edilecek. Bu niyetin içine de vatana karşı işlenen suçlar ve bölücülük suçları kapsam dışında tutulacak. 
     5. Kürtçe eğitim ve tv'ye izin var mı Devletin Kürtçe öğretmesi kesinlikle kabul edilmezken, AB'nin istediği "ana dilde eğitim" özgürlüğü konusu, bireylerin isteği doğrultusunda devlet onayıyla açılacak özel kurs ve dershanelere bırakılacak. TRT'den Kürtçe yayın konusu da şimdilik unutuldu. 
     


 SİYASET</field>
</doc>
</add>