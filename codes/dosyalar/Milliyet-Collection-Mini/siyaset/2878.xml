<?xml version="1.0" encoding="UTF-8" ?>
<add>
<doc>
<field name="docno">2878</field>
<field name="source">Milliyet v.01</field>
<field name="url">www.milliyet.com.tr/2001/01/19/siyaset/siy01.html</field>
<field name="date">2001-01-18T22:00:00.000Z</field>
<field name="headline">Basın da alkışladı</field>
<field name="text">Yaşadığı yasak aşkı kamuoyuna itiraf eden Devlet Bakanı Şükrü Sina Gürel, cesur çıkışı ile köşe yazarlarının da takdirini kazandı 
     ANKARA Milliyet 

     Devlet Bakanı Şükrü Sina Gürel'in, alışılmış politikacı tavrının aksine, yasak aşkına sahip çıkması halkın ardından medyadan da alkış aldı. Gürel ile Fransız Büyükelçiliği'nde görevli Zeliha Sapmaz aşkını yazan köşe yazarları, Bakan'ın çıkışını takdire değer bulduklarını yazdı. Gürel'in cesurca itirafını destekleyen köşe yazarları şunları yazdılar 
     
     Ertuğrul Özkök Hürriyet 
     Böyle bir ilişkiyi taşımak kolay değil... Bu haber ismi verilmeden Milliyet Gazetesi'nde çıkınca, Şükrü Sina Gürel dün çok net ve dürüst bir açıklama yaparak aşkını doğruladı. Arkadaşım Gürel mert bir çocuktur. Mütevazı bir hayatı vardır. Bu konuda direkt olayın üzerine gitmesi beni şaşırtmadı. 
     
     Gülay Göktürk Sabah 
     Sonunda nihayet biri çıktı, yasak aşkının işine halel getirmeyeceğini ortaya koydu. Aşk skandalıyla politikacı yıpratma silahını işe yaramaz hale getiriverdi. Kamuoyu da oyuncağı elinden alınmış çocuk gibi kalakaldı... 
     
     Doğan Hızlan Hürriyet 
     Gürel'in aşkını sahiplenmesini çok sevdim. Medeni cesaret levhasına adını yazdıracak bir davranış. Çoğu insan, haber ortaya çıkınca, düzeysiz bir korkaklıkla, sadece arkadaşız gibi bir mıymıntı açıklamada bulunur. Zaten böyle yapsaydı, ben bu yazıyı yazmaz, onunla ilgili haberleri de okumazdım... Gürel, duyarlılığı, cesareti, ruhu, yüreği olan biri. Artık dostum olabilir." 
     
     Emin Pazarcı Akşam 
     Şükrü Sina Gürel, yolsuzluk yapmadı. Bu fakir halkın parasını hortumlayıp cebine indirmedi... Sevgilisini özel kalem müdüresi olarak görevlendirmedi. O'na devletten para da verdirtmedi. Sadece sevdiği kadına sahip çıktı. 
     


 SİYASET</field>
</doc>
</add>