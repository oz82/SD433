<?xml version="1.0" encoding="UTF-8" ?>
<add>
<doc>
<field name="docno">22700</field>
<field name="source">Milliyet v.01</field>
<field name="url">www.milliyet.com.tr/2001/05/23/siyaset/siy01.html</field>
<field name="date">2001-05-22T21:00:00.000Z</field>
<field name="headline">Bahçeli'den Derviş, TÜSİAD ve TOBB'a üstü örtülü mesaj</field>
<field name="text">Mucize ticareti'ne DİKKAT 
MHP lideri ekonomik krizden siyasileri sorumlu tutanların aslında başka siyasi projeler oluşturmaya çalıştıklarını söyledi 
     ANKARA Milliyet 

     MHP lideri Devlet Bahçeli, Devlet Bakanı Kemal Derviş, TÜSİAD ve TOBB'a üstü örtülü mesajlar gönderdi. "Mucize ticareti" yapmanın yanlış olduğunu vurgulayan Bahçeli, ekonomik krizden siyasileri sorumlu tutanların aslında başka siyasi projeler oluşturmaya çalıştığını söyledi. 
     Bahçeli, grup toplantısında bazı çevrelerin halkın dikkatini, kendi zihinlerindeki farklı amaçlar doğrultusundaki projelere kanalize etmeye çalıştığını vurguladı. Konuşmasının satır aralarında Derviş'i hedef alan Bahçeli şunları kaydetti 
     "Hareket ve varış noktaları, Türkiye olmayanların böyle bir yaklaşım içinde olmasını anlamak kolaydır. Özü ve yönü Türk Milleti'nin temel değerleri ve çıkarlarından beslenmeyen projeler Türkiye'ye hizmet edemez. Çünkü bilerek veya bilmeyerek başkalarının çekim alanlarının büyüsüne kapılmış olanların başka bir sonuca varması mümkün değildir. MHP bu tür tercih zorlamalarının pazarlama teknikleri ne kadar güçlü olursa olsun inancını muhafaza ve müdafaya devam edecektir." 
     Bahçeli, "iflas edebiyatı" kadar "mucize ticareti"nin de yanlış olduğunu belirterek, "Toplumun milli hafızasında parazitler oluşturmaya gayret sarfedenler artmıştır. Bu tür misyonu bilerek ya da bilmeyerek üstlenenleri, MHP'yi siyasi bir direnç noktası olarak algılamaları normaldir. Ancak MHP en zor şartlar altında dahi varlığını koruyacaktır" dedi. 
     
TÜSİAD ve TOBB'a yanıt      Ekonomik krizin tek suçlusu ve sorumlusu olarak siyaset gösterenlerin düşüncesini, "krizin günah keçisi siyaset kurumu olduğuna göre, çıkış yolu da daha çok bu yapıyla sınırlıdır" sözleriyle özetleyen Bahçeli, bu yönde açıklamalarda bulunan TÜSİAD ve TOBB'a şu yanıtı verdi "Faturayı sadece siyaset kurumuna kesenler, aslında başka siyasi projelere alt yapı oluşturmakla meşgul olanlardan başkası değildir. Meclis'i karalamaya kalkışmayı, makul bulmak mümkün değildir." 
     



 SİYASET</field>
</doc>
</add>