<?xml version="1.0" encoding="UTF-8" ?>
<add>
<doc>
<field name="docno">42725</field>
<field name="source">Milliyet v.01</field>
<field name="url">www.milliyet.com.tr/2001/09/18/siyaset/asiy.html</field>
<field name="date">2001-09-17T21:00:00.000Z</field>
<field name="headline">Hem demokrasi hem mücadele</field>
<field name="text">Ecevit, İspanya Başbakanı Aznar'a, teröre karşı etkin mücadele çağrısı yaptı 
     SERHAT OĞUZ İstanbul 

     Yıllarca teröre karşı mücadele veren Türkiye ile İspanya, teröre karşı ortak mücadele çağrısı yaptı. Ortak bildiri hazırlayan Başbakan Bülent Ecevit ve İspanya Başbakanı Jose Maria Aznar, "Nereden gelirse gelsin, terör terördür, etkin mücadele şart" mesajı verdi. 
     Çırağan Sarayı'nda terör, Türkiye'nin AB üyeliği ve ekonomik işbirliğini görüşen iki lider, daha sonra ortak basın toplantısı yaptı. Her konuda hemfikir olduklarını açıklayan Ecevit, ABD'ye yönelik eylem karşısında Türkiye'yle İspanya'nın deneyiminin büyük önem taşıdığını söyledi. 
     
     Zayıflık gösteremeyiz 
     Aznar ise nereden gelirse gelsin terörün haklı olamayacağını belirterek, şöyle konuştu 
     "Hiçbir terörist eylemin en ufak bir haklı gösterilecek yanı yoktur. Bu konuda zayıflık gösteremeyiz, kararsızlık gösteremeyiz. Terörist faaliyetlerin cezalandırılması aşamasında son derece etkin olunması gerektiğine inanıyorum. " 
     Ecevit ise "ABD'ye destek temel özgürlükler ihlal edilirse de sürecek mi " sorusuna şu yanıtı verdi verdi 
     "Gerek İspanya, gerek Türkiye, demokrasi ilkelerinden, kurallarından en küçük bir sapma yapmaksızın terörizme karşı başarıyla mücadele vermişlerdir. ABD de her bakımdan demokratik bir ülkedir. Bu konuda kaygı duymaya gerek yoktur." 
     
     Cervantes Enstitüsü'nü açtılar 
     Ecevit ve Aznar Taksim'de İspanyolcanın yaygınlaştırılmasını amaçlayan Cervantes Enstitüsü'nün açılışını yaptılar. Aznar burada, Türkiye'nin hayatında önemli bir yer tuttuğunu belirterek, İstanbul'da bu enstitünün açılmasını hayal ettiğini söyledi. 
Fotoğraflar Yurttaş Tümer 




 SİYASET</field>
</doc>
</add>