<?xml version="1.0" encoding="UTF-8" ?>
<add>
<doc>
<field name="docno">7139</field>
<field name="source">Milliyet v.01</field>
<field name="url">www.milliyet.com.tr/2001/02/15/siyaset/siy06.html</field>
<field name="date">2001-02-14T22:00:00.000Z</field>
<field name="headline">Üç valiye hapis cezası istendi</field>
<field name="text">Yargıtay Başsavcılığı üç vali hakkında görevini kötüye kullanmaktan dava açtı 
     ANKARA Milliyet 

     Yargıtay Cumhuriyet Başsavcılığı, farklı dönemlerde Türkiye'nin gündemini oluşturan üç vali Güner Özmen, Orhan Taşanlar ve Recep Yazıcıoğlu hakkında "görevi kötüye kullanmak"tan dava açtı. Özmen ve Yazıcıoğlu hakkında 4 yıl 6 aya kadar, Taşanlar için de 6 yıla kadar hapis isteniyor. 
     iddianamalerden ilki, "Paraşüt Operasyonu"nun ardından hakkında dava açılan Altınbaş Holding'in sahibi Yasin Altınbaş'ın araç telefonları, uçak biletleri ve otel masraflarını ödediği gerekçesiyle sık sık geçen Kilis eski Valisi Güner Özmen hakkında. 
     DGM Savcısı Talat Şalk, "menfaat karşılığı görevini suiistimal ederek işlemek için oluşturulan çeteye yardım ettiğini"ni ileri sürdüğü Özmen hakkında, vali olması nedeniyle hakkında dava açamadı. 
     Yargıtay Başsavcılığı, Özmen'in araç ve diğer telefonlarının ücretlerinin, ailesinin seyahatlerinde kullandığı uçak biletlerinin, Antalya'da kaldığı otel masraflarının Altınbaş Holding tarafından ödenmesini "meslek onur ve haysiyetine yakışmayan davranışlar" olarak değerlendirdi. 
     Yasa gereği Yargıtay 4. Ceza Dairesi'nde yargılanacak olan üç vali suçlu bulunmaları halinde, kamu hizmetlerinden de yasaklanabilecekler. Bu durumda bir zamanlar makamda oturdukları valiliklerde veya diğer kamu kurum ve kuruluşlarında memur olarak bile görev yapamayacaklar. 
     
     


 SİYASET</field>
</doc>
</add>