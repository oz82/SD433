<?xml version="1.0" encoding="UTF-8" ?>
<add>
<doc>
<field name="docno">39921</field>
<field name="source">Milliyet v.01</field>
<field name="url">www.milliyet.com.tr/2001/09/01/siyaset/siy06.html</field>
<field name="date">2001-08-31T21:00:00.000Z</field>
<field name="headline">Soruşturmanın önü açılmalı</field>
<field name="text">ANKARA Milliyet 

     ANAP'lı Çalışma Bakanı Yaşar Okuyan, Bayındırlık Bakanlığı ihaleleriyle ilgili Vurgun Operasyonu'nu değerlendirirken, yargının irtibat kurması halinde ilgili bakanın istifa etmesi gerekeceğini savundu. 
     Okuyan, "MHP'li bazı yöneticiler ANAP'lı bir bakanın Cumhur Ersümer istifasını istedi, biz de ANAP'lılar olarak onun istifasını isteyelim anlayışı içinde değiliz" dedi. Okuyan, şunları söyledi "Bazı MHP'li arkadaşlarımız, Beyaz Enerji Operasyonu sırasında Enerji Bakanımız Sayın Ersümer'in istifasını istemiş olabilir. Ama, biz o zaman da söyledik bunu. Böyle bir yaklaşım yanlıştır. Biz, o gün düşüncemizi kamuoyuyla, sadece ANAP'a ait bir bakanlık olduğu için paylaşmadık. Bugün MHP'li bir arkadaşımızın mesul olduğu bir bakanlıkta da bu tarz operasyon var. Onun için de geçerlidir. Bugün parasızlık sorunu yok. Paranın çokluğu sorun. O kadar çok para var ki, her taraftan yeniliyor, maşallah bitmiyor." 
     ANAP Genel Başkan Yardımcısı Salih Yıldırım da şu değerlendirmede bulundu "Bayındırlık Bakanı'nın istifası konusu yargı sonuçlarına göre değerlendirilmelidir. Hiçbirimizin kendisini yargı yerine koymaya hakkı yok." 
     



 SİYASET</field>
</doc>
</add>