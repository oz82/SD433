<?xml version="1.0" encoding="UTF-8" ?>
<add>
<doc>
<field name="docno">46264</field>
<field name="source">Milliyet v.01</field>
<field name="url">www.milliyet.com.tr/2001/10/11/siyaset/siy05.html</field>
<field name="date">2001-10-10T21:00:00.000Z</field>
<field name="headline">Türkiye'nin önemini anlattı</field>
<field name="text">İstanbul'a ani bir ziyaret yapan Yunanistan Dışişleri Bakanı Papandreu, terörizme karşı kampanya oluşturulmasını istedi 
     AYTEN GÖRGÜN - SİNAN TOROS 

     Hükümetin Afganistan politikası konusunda net bir açıklama yapmadığı gerekçesiyle yoğun biçimde eleştirildiği sırada İstanbul'a ani bir ziyaret gerçekleştiren Yunanistan Dışişleri Bakanı Yorgo Papandreu, Türkiye'nin taşıdığı öneme ilişkin mesajlar verdi. 
     Papendreu, inançların teröre alet edilmemesi için oluşturulacak Uluslararası Din Kongresi'nin ilk görüşmeleri için "dinlerin buluştuğu kent" İstanbul'u seçti. Dinlerarası diyalog için İstanbul'a gelen Papandreu, Fener Rum Patriği Bartholomeous ile basına kapalı olarak görüştü. Bartholomeos, "Kısa bir zaman sonra Allah'a inanan tüm din temsilcilerinin katılımı, siyaset adamlarının desteği ve AB'nin yardımıyla büyük bir kongre organize edeceklerini" söyledi. 
     Ziyareti hakkında bilgi verirken, "Dini kullanmaya çalışanları dışlamamız, özellikle terörizm için destek verenleri kınamamız gerekiyor" diyen Papandreu şunları söyledi "Uluslararası bir komite olarak terörizme karşı bir kampanya oluşturmalıyız. Açık toplum, demokrasi gibi çok önemli değerleri korumak için bir kampanya. Bu kampanya ahlak ve ruh liderliğine öncü olacaktır. Dinin şiddet ve terörizme alet edilmesine izin vermemeliyiz ki, bu şiddet sona ersin. Ortodoks dünyasının lideri Bartholomeos ile bu konuları konuşmaya geldim. " 
     



 SİYASET</field>
</doc>
</add>