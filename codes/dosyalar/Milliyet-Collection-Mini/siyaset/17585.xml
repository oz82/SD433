<?xml version="1.0" encoding="UTF-8" ?>
<add>
<doc>
<field name="docno">17585</field>
<field name="source">Milliyet v.01</field>
<field name="url">www.milliyet.com.tr/2001/04/23/siyaset/asiy.html</field>
<field name="date">2001-04-22T21:00:00.000Z</field>
<field name="headline">Hedef tek başına iktidar</field>
<field name="text">Başbakan Ecevit, önümüzdeki pazar günü yapılacak DSP'nin 5. Olağan Kurultayı'nda iktidar hedefini açıklayacak. Kurultaya, 1200 delege ve yaklaşık 30 bin davetli katılacak 
     SERPİL ÇEVİKCAN ANKARA 

     Ekonomik krizin yarattığı sarsıntıyla sıkıntılı günler geçiren, politika sahnesinden çekilmesi yönünde tepkiler alan Başbakan Bülent Ecevit, önümüzdeki pazar günü yapılacak DSP'nin 5. olağan kurultayında "Çekilmiyorum. Hedef tek başına iktidar" mesajı verecek. Binlerce DSP'liye seslenecek olan Ecevit, partisinin barajı aştığı 1991 yılından bugüne kadar imza attığı başarıları tek tek sıralayacak ve DSP'nin bundan sonraki vizyonunu anlatacak. 
     Kongre nedeniyle 50 bin adet basılacak "Güvercin" gazetesiyle, "bozuk düzenden hakça düzene geçişi" anlatacak olan Ecevit'in eşi Rahşan Ecevit ile birlikte vereceği mesaj, "El ele büyüttük sevgiyi" olacak. 
     1200 delege ve yaklaşık 30 bin davetlinin katılacağı ASKİ salonundaki kurultaya, "tepki almamaları" için diğer partilerden temsilci konuk davet edilmeyecek. Delege ve izleyiciler dışında, salonda misafir olarak sadece kurultaya büyük ilgi gösteren yabancı misyon temsilcileri olacak. 
     
Tek başına iktidar      Ecevit kurultaydaki konuşmasında, DSP'nin 1991'de barajı aşarak Meclis'e girdiğini, 1997'de ANASOL hükümetine ortak olduğunu, 1998'de tek başına azınlık hükümeti kurduğunu, 1999'da da üç partili koalisyonun en büyük ortağı olduğunu vurgulayacak. "Sıra tek başına iktidarda" diyecek olan Ecevit, DSP'nin önce solun, sonra Türkiye'nin birinci partisi olduğunu dile getirecek. 
     
Tümümüz suçlu tümümüz yargıç'      Son anda bir değişiklik olmazsa, DSP kurultayı nedeniyle pazar günü özel sayıyla çıkacak Güvercin adlı parti dergisinde, Ecevit'in "yargı" isimli şiiri de yer alacak. Şiir şu dizelerden oluşuyor 
     
     Öldürenle katiliz çalanla hırsız tümümüz sanığız tümümüz savcı tümümüz suçlu tümümüz yargıç kimi aklar kimi suçlarız kimi bağışlar kimi asarız kendimizi başkasında hergün bir bıçak saplı birinin arkasında vurulan da biziz vuran da. 
Gurur duyulan icraatlar...      Ecevit'in, partisinin ilkelerini tek tek anlatacağı konuşmasında, şu icraatlara değineceği belirtildi 
     Öcalan yakalanarak Türkiye'ye getirildi. 
     Türkiye AB'ye aday oldu. 
     Dinci teröre darbe indirildi. 
     Torpile son verildi. Sınav sistemine geçildi. 
     Pişmanlık yasası çıkarıldı. 
     Hortumlamaya son vermek için bankalar yasası çıkarıldı. BDDK kuruldu. 
     Suç örgütleriyle mücadele yasası çıkarıldı. 
     Faili meçhul cinayetler aydınlatıldı. 
     Cezaevleri kurtarıldı. 
     Afla binlerce tutuklu ailesine kavuştu. 
     
Mesaj El ele büyüttük sevgiyi      DSP kurultayı nedeniyle partinin ünlü dergisi "Güvercin" pazar günü özel bir sayıyla çıkacak. İlk aşamada 50 bin, ardından 1 milyon adet basılacağı belirtilen dergi, günlük "gazete" boyutlarında olacak. 
     Ecevit çiftinin bizzat ilgilendiği gazete, "icraatın içinden" niteliğini taşıyacak. "Bozuk düzen değişiyor, sıra hakça düzen" başlığıyla hazırlanan gazetede, Ecevitlerin altında "El ele büyüttük sevgiyi" yazılı bir resmi de yer alacak. 
     Gazetede, "Mafya ve çeteleri çökerttik", "Soyguncuları, hortumcuları tek tek yakaladık", "Bölücü ve dinci teröre darbe vurduk" başlıklarıyla Ecevit'in icraatları anlatılacak. 
     
Programa güven tam      Ecevit'in konuşmasında son ekonomik krizin yeni programla aşılacağı inancını yineleyeceği de kaydedilirken Güvercin gazetesinde, çıkar güçlerinin düzelme eğilimindeki ekonomiyle oynadıkları belirtilerek şöyle denilecek 
     "Hükümet çıkar çetelerinin direnişleri üzerine, yeni bir ulusal ekonomik program hazırlayarak, mücadeleye kalınan yerden devam etme kararı aldı. Başta Merkez Bankası'nın özerkleştirilmesi olmak üzere, yeniden yapılanmayı destekleyen yasaların peş peşe çıkarılmasını sağladı. Yeni ulusal ekonomik programda da DSP'nin dürüst yönetim anlayışı hakim oldu. 
     


 SİYASET</field>
</doc>
</add>