<?xml version="1.0" encoding="UTF-8" ?>
<add>
<doc>
<field name="docno">19907</field>
<field name="source">Milliyet v.01</field>
<field name="url">www.milliyet.com.tr/2001/05/07/siyaset/siy01.html</field>
<field name="date">2001-05-06T21:00:00.000Z</field>
<field name="headline">Vekillerin bile sabrını taşırdı</field>
<field name="text">TBMM kulisinin basına kapatılmasıyla ilgili olarak "Tiyatro kulisine kimse girebiliyor mu " gibi "ilginç" bir örnek veren Hakan Tartan'ın bu çıkışı milletvekillerini çileden çıkardı... 
     GÜNSELİ ÖNAL Ankara 

     Meclis kulisini basına kapatan TBMM Başkanlık Divanı toplantısında "Artık gazeteci değilim" dedikten sonra Star gazetesindeki köşesinde "Bir gazeteci olarak" diye yazı yazan ve "Tiyatro kulislerine herkes girebiliyor mu " diye soran DSP'li Hakan Tartan'a milletvekillerinden tepki geldi. Tartan'a yönelik tepkiler şöyle 
     
     Kamer Genç DYP 
Dam üstünde saksağan...      Yahu, kıyas kabul etmez. Yani 'dam üstüne saksağan, vur beline kazmayı' olmuş. Meclis, milletin temsilcilerinin bulunduğu ve milletin her an haber alması gereken bir mek n. Basının buraya girmesinin yasaklanması ancak dikta rejimlerinde, kendine güvenmeyen politik yönetimde olur. Böyle yasağı, 'Ağzımdan bir şey kaçırırım' diye korkanlar getirir. Bazı manşetlerden rahatsızız ama kulislerde konuşulanlar halka iletilmeli. 
     
     Rıdvan Budak DSP 
Bu, kendine güvensizlik      Gazeteci nereden haber alacak Kulisteki, bir nevi istihbarat çalışmasıdır. Kulisteki çalışma, bir gazetecinin liderlerin ve resmi söylemin ötesinde meselenin derinliğini ve doğrusunu, olaylarla ilgili farklı görüşleri öğrenmesi için yıllardır uygulanan bir yol. Yasakla sanki parlamenterler yaptıklarından korkuyorlarmış gibi bir imaj yaratıldı. Bu kendine güvensizliğin ifadesi. 
     
     Beyhan Aslan ANAP 
Tiyatroyla aynı değil      Meclis kulisi tiyatro kulisiyle aynı değil. Tiyatro kulisi oyuncuların hazırlanma yeri. Basın parlamenterlerin kendilerini halka anlatması için vasıtadır, iletişim görevini yapmaktadır. Basın özgürlüğü açısından bakınca ikisinin bağdaştırılması mümkün değil. 
     
     Yusuf Kırkpınar MHP 
Basın kuliste olmalı      Ne alakası var Tiyatroda bir sanat gösterisi var, kuliste sanatçı makyajını yapıyor, hazırlanıyor. Ama biz burada gösteri yapmıyoruz. Ülkenin gözü kulağı olan basının kuliste olmasının bence hiç bir mahsuru yok. Yazılanlar uyarıcı oluyor, daha sonraki hataları önlüyor. Makam araçlarını keyfi kullananlar, bu yazıldı diye niye kızıyor Bu basının görevi. 
     
     Emre Kocaoğlu ANAP 
Bu kulis başka kulis      Gençliğimde tiyatroculuk da yaptım, sonra politikacılık nasip oldu. Tiyatro ve Meclis kulislerinin fonksiyonları farklı. İsim benzerliği var diye karıştırmamak lazım. Bence kulise basının girmesi yasama çalışmalarına asla engel olmadı. 
     



 SİYASET</field>
</doc>
</add>