<?xml version="1.0" encoding="UTF-8" ?>
<add>
<doc>
<field name="docno">32782</field>
<field name="source">Milliyet v.01</field>
<field name="url">www.milliyet.com.tr/2001/07/19/siyaset/siy02.html</field>
<field name="date">2001-07-18T21:00:00.000Z</field>
<field name="headline">5 kollu hortum</field>
<field name="text">Albayrak Grubu ve belediyeye bağlı şirketler "çapraz sorguyla" denetleniyor. İstanbul Büyükşehir yetkilileri DGM'de "ihale çetesi" suçundan yargılanacak 
     TOLGA ŞARDAN Ankara 

İşte kollar Ağaç, bitki, çevre düzeni Binek servis araçları Personel servis araçları Çöp toplama ve süpürme İnşaat işleri      
     
     İstanbul Büyükşehir Belediyesi'nin Albayrak Şirketler Grubu'na verdiği ihalelerle ilgili olarak başlatılan denetim genişletildi. 
     İçişleri Bakanlığı Mülkiye Başmüfettişi Candan Eren tarafından yapılan inceleme sonucunda saptanan usulsüzlükler nedeniyle Albayrak Grubu'na mensup 20 şirket ile bu şirketlerle iş yapan İstanbul Büyükşehir Belediyesi'ne ait 20 şirketin hesap ve işlemleri incelemeye alındı. İncelemede görevlendirilen hesap uzmanları, Albayrak grubuna ait şirketlerle belediye şirketlerinin evraklarına el koydu. Hesap uzmanları "çapraz sorgulama" yöntemiyle Albayrak grubu ile belediye şirketleri arasındaki para akımı, iş bağlantıları ve ihale işlemlerini denetliyorlar. 
     
     Bağışlar mercek altında 
     Hesap uzmanları ayrıca, belediyeden iş alan şirketlerin İstanbul'da faaliyet gösteren bazı vakıf ve derneklere yaptıkları bağışları da mercek altına aldılar. Öte yandan Maliye, Bayındıryık ve Sanayi Bakanlığı'na bağlı müfettişler Büyükşehir Belediyesi'nin Albayrak grubuna yaptırdığı inşaat işlerine ilişkin de teftiş başlattılar. Eren'in Devlet İhale Yasası'na aykırı bulduğu ve raporuna aldığı 5 büyük ihale grubundan, Recep Tayyip Erdoğan'ı destekleyen Yeni Şafak Gazetesi'ni de bünyesinde barındıran Albayrak grubunun haksız kazanç elde ettiği saptandı. 
     İçişleri Bakanlığı'na sunulan Eren'in raporunda saptanan suçların bir bölümünün Türk Ceza Yasası'nın "cürüm amacıyla çete oluşturmayı" düzenleyen 313. maddesi kapsamına girdiği ve bu kapsamda suç işledikleri iddia edilen İstanbul Büyükşehir Belediye Başkanlığı yetkililerinin DGM'de yargı önüne çıkarılacakları kaydedildi. 
     



 SİYASET</field>
</doc>
</add>