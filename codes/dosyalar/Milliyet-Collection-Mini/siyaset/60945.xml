<?xml version="1.0" encoding="UTF-8" ?>
<add>
<doc>
<field name="docno">60945</field>
<field name="source">Milliyet v.01</field>
<field name="url">www.milliyet.com.tr/2002/01/07/siyaset/siy04.html</field>
<field name="date">2002-01-06T22:00:00.000Z</field>
<field name="headline">Temiz siyasetçi arıyor...</field>
<field name="text">Tantan yeni parti kuruyor 
     ADAPAZARI DHA 

     İçişleri eski Bakanı Sadettin Tantan, parti kurmak için çalışma başlattıklarını, ilk etapta Meclis'te grup oluşturacaklarını belirterek, "Kurulacak güçlü bir parti için tüm illerde saygınlığı olan, çirkin politikaya bulaşmamış ve tanınmış isimlerle temasa geçildi" dedi. 
     Annesinin ölümü nedeniyle çalışmalarına ara vererek geçen hafta Sapanca'daki evine gelen Tantan taziyeleri kabul ediyor. Milletin temiz siyasetçi istediğini, vurgunların, yolsuzlukların üzerine gidecek dürüst, cesur ve vatanperver kadrolara ihtiyaç olduğunu belirten Tantan şunları söyledi 
     "Eyyamcı politikacı yerine bu ölçüler içersinde hizmet edecek kadrolar oluşturma yolunda bir çalışma başlattık." 
     Tantan, bu doğrultuda ülke genelinde partinin oluşturulmaya başlandığını da söyleyerek, "Hedef ilk etapta Meclis'te bir gurup oluşturmak. Kurulacak güçlü bir parti için tüm illerde çirkin politikaya bulaşmamış ve tanınmış isimlerle temasa geçildi" diye konuştu. 
     



 SİYASET</field>
</doc>
</add>