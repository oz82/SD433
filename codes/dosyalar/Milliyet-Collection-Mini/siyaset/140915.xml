<?xml version="1.0" encoding="UTF-8" ?>
<add>
<doc>
<field name="docno">140915</field>
<field name="source">Milliyet v.01</field>
<field name="url">www.milliyet.com.tr/2003/03/06/siyaset/siy99.html</field>
<field name="date">2003-03-05T22:00:00.000Z</field>
<field name="headline">Kısa kısa..</field>
<field name="text">ABD ile DEHAP'ın esrarengiz görüşmesi      BÜNYAMİN AYGÜN, ÜMİT KOZAN Cizre DHA 

     ABD Adana Konsolosluğu Siyasi ve Ekonomik İşler Müdürü Bennet Y. Löwenthal, Cizre'de DEHAP Şırnak İl Başkanı Resul Sadak ve Cizre İlçe Başkanı Mehmet Dilsiz ile gizli bir görüşme yaptı. Dün, Cizre'de bulunan ve Onşar Oteli'ne yerleşen Löwenthal, Sadak ve Dilsiz ile akşam yemeğinde buluştu. Görüşmenin ardından DEHAP'lılar otelden ayrılırken, Löwenthal'ın kendilerini kapıya kadar uğurlaması dikkat çekti. 
     
Barzani TV'den bayrak sansürü      İHSAN DÖRTKARDEŞ DHA 

     K.IRAK'taki Türkiye aleyhtarı gösterilere yer veren Irak Kürdistan Demokrat Partisi IKDP lideri Mesut Barzani'ye bağlı Kürdistan TV, Türk bayrağının yakılması görüntülerini yayımlamadı. Pazartesi günü Erbil'deki gösteriye 50 bin, salı günü de Soran ve Akra kasabalarında yapılan gösterilere 10-15 bin kişinin katıldığını duyuran TV, Türkmenleri de Türkiye karşıtı gibi göstermeye çalıştı. 
     
Irak'ta 13 Türk şoför tutuklandı      Ham petrol almak üzere Irak'ın Musul kentine giden 13 Türk tanker şoförü, araçlarında porno dergiler bulunduğu iddiasıyla tutuklandı. Batman ve İskenderun'a ham petrol taşıyan "Koyuncu", "Değer" ve "Karpet" firmalarına ait 10 tanker, Fayda Gümrüğü'nden dolum yapmak üzere geçecekleri sırada Irak askerleri araçlarda arama yaptı. Tankerlerde porno dergiler bulunduğu ileri sürüldü. Firma sahiplerine tutuklandıklarına dair bilgi veren 13 şoförden henüz haber alınamadı. 
     
Siirt AKP'den kadınlara özel büro      Pazar günü yapılacak seçimde kullanılacak 151 sandık, belediyeye ait depolardan çıkarılarak okullara teslim edildi. AKP Genel Başkanı Recep Tayyip Erdoğan'ın adaylığını koymasının ardından da, partiye üye olan kadın sayısında artış yaşandığı belirtildi. Siirtli kadınlar üyelik için, AKP'nin kendilerine özel olarak hazırladığı bürolara giderek işlemlerini yaptırdı. 
     
CHP Laiklik Bayramı' istedi      CHP Milletvekili Mustafa Gazalcı, 3 Mart'ın her yıl "Laiklik ve Öğretim Birliği Bayramı" olarak kutlanması hakkında TBMM Başkanlığı'na kanun teklifi sundu. Gazalcı ile 54 milletvekilinin imzasının bulunduğu teklifte, 3 Mart'ta okullarda ve devlet kurumlarında Laiklik ve Öğretim Birliği Bayramı'nın resmi olarak kutlanması önerildi. 
     
KDP temsilciliğine molotoflu saldırı      Kürdistan Demokratik Partisi'nin IKDP Ankara'da bulunan temsilciliğine önceki gece molotof atıldı. Patlamayla küçük çapta hasar meydana geldi. 
     Çankaya Kaptan Paşa Sokak'taki KDP temsilciliğinin önüne gelen kimliği belirsiz kişiler, binaya molotofkokteyli atarak kayıplara karıştı. Molotoflardan biri camı kırarak içeride küçük çaplı yangın çıkarırken, ikinci molotof dışarıda patladı. Olay, sabah saatlerinde polise bildirildi. 
     



 SİYASET</field>
</doc>
</add>