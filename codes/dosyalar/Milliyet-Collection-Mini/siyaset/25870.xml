<?xml version="1.0" encoding="UTF-8" ?>
<add>
<doc>
<field name="docno">25870</field>
<field name="source">Milliyet v.01</field>
<field name="url">www.milliyet.com.tr/2001/06/09/siyaset/siy01.html</field>
<field name="date">2001-06-08T21:00:00.000Z</field>
<field name="headline">Ankara ve Bursa'ya yeni emniyet müdürü</field>
<field name="text">Poliste operasyon 
     TOLGA ŞARDAN Ankara 

     İçişleri eski Bakanı Sadettin Tantan'ı görevden alarak Rüştü Kazım Yücelen'i bu göreve getiren ANAP Genel Başkanı Mesut Yılmaz, emniyet kadrolarında üst düzey operasyon için düğmeye bastı. Yılmaz, dün akşam saatlerinde taslak çalışma için Yücelen'i makamına çağırdı. 
     İçişleri Bakanlığı kulislerinde yayılan bilgilere göre çalışma kısa sürede sonuçlanacak. 
     
     Kimler değişecek 
     Abanoz'un görevden alınma talebinin ardından emniyet içinde güvendiği isimlerin başında gelen Ardahan Valisi Hasan Özdemir'in İstanbul Emniyet Müdürlüğü'ne atanmasını sağlayan Yılmaz, dün akşam saatlerinde Yücelen'i makamına çağırdı. Yılmaz ve Yücelen'in atama taslağı üzerinde çalıştığı kaydedildi. 
     Taslak çerçevesinde "değişeceği" belirtilen isimlerin Müsteşar Saim Çotur, Emniyet Genel Müdürü Turan Genç, Yardımcıları Muhittin Kaya, Tahsin Baş ve Nihat Kurtiç, Bursa Emniyet Müdürü Aydın Genç, Ankara Emniyet Müdürü Kemal İskender, Eskişehir Emniyet Müdürü Zeki Sanigök, Antalya Emniyet Müdürü Mehmet Yazıcı, Kütahya Emniyet Müdürü Kasım Kalyoncu olduğu öğrenildi. İstihbarat Daire Başkanı Muzaffer Erkan'ın da "değerlendirildiği" belirtildi. 
     
     İki dairede operasyon 
     Bu arada İstihbarat Başkanlığı'nın yurt genelindeki kadrolarıyla Personel Dairesi'ndeki alt düzeydeki görevlilerin de dağıtılacağı bildirildi. 
     
     Köşkün desteği 
     Yılmaz ve Yücelen'in valiler ve emniyet müdürleri atamaları konusunda Cumhurbaşkanı Sezer'in de desteğini aldığı öne sürüldü. İstanbul Emniyet Müdürü Abanoz'un görevden alınmasına ilişkin dörtlü kararnamenin üç saat içinde Sezer'in onayından geçerek saat 20.00 sıralarında İçişleri Bakanlığı'na geri gönderildiğine dikkat çekildi. 
     



 SİYASET</field>
</doc>
</add>