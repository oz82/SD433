<?xml version="1.0" encoding="UTF-8" ?>
<add>
<doc>
<field name="docno">50481</field>
<field name="source">Milliyet v.01</field>
<field name="url">www.milliyet.com.tr/2001/11/04/siyaset/siy01.html</field>
<field name="date">2001-11-03T22:00:00.000Z</field>
<field name="headline">ANAP raporu fırtına koparacak</field>
<field name="text">Ecevit'in karizması bitti 
ANAP'ın ikinci adamı Mumcu'nun hazırladığı 80 sayfalık raporda, "Krizin nedeni hükümet" olarak gösterildi 
     HAKAN ŞANLITÜRK Ankara 

     ANAP Merkez Karar ve Yönetim Kurulu MKYK toplantısında "Bunlar basına sızarsa hükümet sarsılır" yorumlarına neden olan ve partinin ikinci adamı Erkan Mumcu'nun hazırladığı raporda ağır ifadeler yer aldı. Abant ve Kartalkaya'da yapılan toplantılarda ortaya çıkan saptamaları yorumlayarak rapor haline getiren Mumcu, hükümeti ağır şekilde suçladı. Bu ifadeler nedeniyle Genel Başkan Mesut Yılmaz ve MKYK üyeleri, raporun basına sızdırılmaması kararını verdiler. 
     
     Rant dağıtıyor 
     80 sayfalık raporun "kriz ve hükümet" ara başlıklı bölümünde şöyle denildi 
     "Bugün 28 Şubat'ı doğuran koşulların izale edilmediği ve siyasetin rant dağıtma işlevinden vazgeçilmediği bir toplumsal ve siyasal alan mevcuttur. Buna karşılık hükümet, Türkiye'nin önüne ne bir vizyon ve program koyabilmiş, ne de birikmiş sorunlara ve birikmiş değişim ihtiyacına cevap verebilmiştir. Bu hükümet döneminde ciddi bir yatırım ya da proje hamlesi başlamamıştır. Hükümetin, Türkiye için belirlediği öncelikli hedefleri ya da öngördüğü bir vizyonu yoktur. Aksine hükümet, sorun çıktıkça geçici yöntemlerle meseleyi çözmeye, ötelemeye çalışan tutum sergilemektedir. Çünkü radikal çözümler için ortak bir görüş alanı ve ortak iradesi yoktur. " 
     "Türkiye'de sistem Başbakan'a önemli bir yetki ve iktidar alanı bırakmış durumdadır. Ancak Başbakan bu geniş yetkiyi doğru zamanda ve yerinde kullanabilecek durumda değildir. Başbakan toplum nezdindeki karizmasını tükettiği gibi, atabileceği tarihi bir adım fırsatından da gün geçtikçe uzaklaşmaktayız." "Hükümet ortakları genelde dıştan gelen zorlamalar karşısında birliktelik görüntüsü sergilemektedir. Bu ne hükümet, ne hükümeti oluşturan partiler, ne de toplum için bir çözüm olamaz. Son bir yılda peş peşe yaşanan iki krizi, her şeyden evvel hükümetin bu niteliğine bağlamak yanlış olmaz." 
     
MHP ve DSP çağdışı'      RAPORDA, ANAP'ın koalisyon ortağı MHP ve DSP için şu ifadeler kullanılması dikkat çekti "DSP ve MHP gibi ideolojileri bakımından zamanın çok gerisine düşmüş, siyasi anlayış ve tarzları soğuk savaş çelişkilerine dayalı siyasi partilerin parlamento çoğunluğuna sahip partiler olarak seçimden çıkmaları ve dengelerin bu temele dayanmak zorunda olması, içinde bulunduğumuz dönemde Türkiye için çok büyük bir handikap olmuştur." 
     
Özal'ı canlı tutalım'      RAPORDA partinin uygulayacağı politikalar için de öneriler yer alıyor.</field>
</doc>
</add>