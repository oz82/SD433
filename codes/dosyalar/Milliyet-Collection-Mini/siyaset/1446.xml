<?xml version="1.0" encoding="UTF-8" ?>
<add>
<doc>
<field name="docno">1446</field>
<field name="source">Milliyet v.01</field>
<field name="url">www.milliyet.com.tr/2001/01/10/siyaset/siy05.html</field>
<field name="date">2001-01-09T22:00:00.000Z</field>
<field name="headline">12 Eylül hukukuna son</field>
<field name="text">Liderler zirvesinden Anayasa Paketi'ne olur çıktı. 69, 101 ve 15. madde bugün görüşülüyor 
     BARKIN ŞIK Ankara 

     Hükümeti oluşturan koalisyon partileri liderlerinin üzerinde anlaştığı Anayasa'nın 69, 101 ve geçici 15. maddesi bugün TBMM Anayasa Komisyonu'nda görüşülecek. 
     Başbakan Bülent Ecevit başkanlığında ANAP Lideri Mesut Yılmaz, MHP Lideri Devlet Bahçeli, Başbakan Yardımcısı Hüsamettin Özkan ve Adalet Bakanı Hikmet Sami Türk'ün katılımıyla önceki gün gerçekleştirilen liderler zirvesinden, "Anayasa Paketi"ne olur çıktı. 
     Siyasi partilerin tüzük ve program dışında faaliyette bulunmalarıyla Anayasa'nın 14. maddesindeki sınırların dışına çıkmaları durumunda temelli kapatılmalarını öngören 69. madde, bu kapsamda değiştirilecek. Buna göre, suç işleyen partilere, suçun niteliğine göre kademeli ceza verilecek. Anayasa Mahkemesi'nce bir partiye önce "Hazine yardımından yararlandırmama", daha sonra "seçime katılmama" cezası uygulanacak. En sonunda da parti temelli kapatılacak. 
     
Milletvekilliği düşürülecek      Yalnızca suç ve eylemleriyle partinin kapıtılmasına yol açan milletvekillerinin milletvekilleri düşürülecek. Bu ceza, sadece parti kapatılmasında uygulanacak. Hazine yardımı kesintisi ve seçime sokulmama cezalarında ise milletvekillikleri devam edecek. 
     Toplantıda, Cumhurbaşkanı'nın beş yıllık görev süresinin sonunda ikinci kez seçime giribileceği konusunda mutabakata varıldı. 
     
Darbeciler' korundu...      Zirvede, Anayasa'nın geçici 15. maddesinin değiştirilmesi yönünde de görüş birliği oluştu. Hükümet ortakları, "Türkiye'nin 12 Eylül hukukundan arındırılması" için bu maddenin yürürlükten kaldırılması yönünde fikir birliğine vardı. Paket kabul edilirse geçici 15. maddenin darbecilerin yargılanmasını engelleyen hükümleri korunurken, bu dönemde çıkan yasaların Anayasaya aykırılığının iddia edilemeyeceğine ilişkin son fıkra çıkarılacak. 
     Metindeki kıyak emekliliğe ilişkin 86. madde değişikliği de tepki çekeceği gerekçesiyle çıkarılacak. Liderlerin değişiklik paketi üzerinde uzlaşmasının ardından TBMM Anayasa Komisyonu, bugün 14.00'te toplanarak, değişiklik paketini üyelerin önergeleriyle değiştirecek. 
     


 SİYASET</field>
</doc>
</add>