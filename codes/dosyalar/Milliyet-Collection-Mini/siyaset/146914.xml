<?xml version="1.0" encoding="UTF-8" ?>
<add>
<doc>
<field name="docno">146914</field>
<field name="source">Milliyet v.01</field>
<field name="url">www.milliyet.com.tr/2003/04/02/siyaset/siy02.html</field>
<field name="date">2003-04-01T21:00:00.000Z</field>
<field name="headline">Erdoğan'dan Hoca'ya çoluk çocuk yanıtı</field>
<field name="text">"Seçmen yaşı 25'e indirilsin" diyen Erdoğan Bu ülkede 50 yaşındaki politikacıya çoluk çocuk diyenler var 
     ANKARA Milliyet 

     Başbakan Recep Tayyip Erdoğan, kendisine ve AKP milletvekillerine "çoluk çocuk" diyen eski lideri Erbakan'a dün ilk kez yanıt verdi. Milletvekili seçilme yaşının 25'e indirilmesinin bir hak ve zorunluluk olduğunu belirten Erdoğan, "Bu ülkede 50 yaşındaki politikacılara çoluk çocuk diyenler olmuştur. Ancak biz bu devri kapatıyoruz" dedi. Erdoğan, seçilme yaşının 25'e indirilmesine ilişkin anayasa değişikliğini savunarak, Türkiye nüfusunun yüzde 60'ının 30 yaşın altında olduğunu vurguladı. 
     Bu öneriyi getirdiklerinde, "parlamentoya çoluk çocuk dolacak" diye eleştirildiklerini kaydeden Erdoğan, sözlerini şöyle sürdürdü "Bu ülkede 50 yaşındaki politikacılara çoluk - çocuk diyenler olmuştur. 18 yaşındaki bir insana seçme hakkı veriyorsunuz, seçilme hakkı vermiyorsunuz. Zor olan seçilme değil, seçme hakkıdır. Bu ülkenin evlatlarının bir an önce siyasi geleceğiyle ilgilenmesi demektir. Lafla değil, katılımcılık demektir." 
     
İlk oylamada Meclis'ten geçmedi      TBMM'de görüşülen Anayasa değişikliğı teklifinin milletvekili seçilme yaşını 30'dan 25'e düşüren birinci maddesi, çoğunluğu sağlayamadı. Gizli oylamaya, 458 milletvekili katıldı. 318 milletvekili kabul, 121 milletvekili ret oyu kullanırken, 15 milletvekili çekimser kalırken 4 oy da geçersiz sayıldı. 
     


SİYASET</field>
</doc>
</add>