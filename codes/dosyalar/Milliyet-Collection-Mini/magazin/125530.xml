<?xml version="1.0" encoding="UTF-8" ?>
<add>
<doc>
<field name="docno">125530</field>
<field name="source">Milliyet v.01</field>
<field name="url">www.milliyet.com.tr/2002/12/19/magazin/yazdud.html</field>
<field name="date">2002-12-18T22:00:00.000Z</field>
<field name="headline">Nükhet Cenk Show'a start</field>
<field name="text">Ankara Friends Trends açılıyor, Dodo'dan muhteşem parti, Hülya Avşar-Kaya Çilingiroğlu buluşmasının arka yüzü, Safran'da görkemli davet, Reina 19 Aralık'ta huzurlarınızda... 
     Evet, İstanbul gecelerine döndük. İnanır mısınız bir hafta boyunca tüm gecelerim doluydu. Nereden başlasam bilmem. Bazen bir gecede 3-4 yer dolandım. Ha, şimdi diyeceksiniz ki "8 mekan dolaştığınız geceleri unuttunuz mu ". Unutmadım elbette ama karda, kışda birbirinden uzak mekanları turlamak biraz zor oluyor. Taksi paraları bayağı bir yük tutuyor. Ara sıra bizim grubun fedakar şoförü Bedri yükümü taşıyor ama benim sağım solum belli değil ki. İnsanları kapı önlerinde bekletmeye gönlüm razı olmayınca kolay yolu tercih ediyorum. Aslında 5 yıl şoför kullandım ama devir hesap-kitap devri. Herkesin ayağını, yorganına göre uzatması gerekiyor. Masraf çok. E, biliyorsunuz ocak ayı, zam ayı. Şimdiden sevgili dostum ve Yayın Yönetmenim Rifat Ababay'a ağlamam lazım ki zam durumunu ona göre ayarlasın. Neyse, ben eşek gibi çalıştığım için ona yağ yapmama gerek yok. Zaten 25 yıldır birbirimizi o kadar iyi tanıdık ki bir kuruş zam yapmasa da biliyor ondan kopamayacağımı. Efendim, İstanbul gecelerinde ilk durağım Chocolate oldu. Ritz Hotel'in bitişiğindeki şık, iç açıcı bu kafe restoranda yok yok. O nedenle gençler, orta yaş grubu, aileler, yani her kesim var. Kahve çeşitleri, pastalar, kekler, makarnalar... Herkes kesesine uygun bir şeyler buluyor. O gece Akın Öngen ve arkadaşları, spor yorumcusu ve yazar Ahmet Çakar vardı. İki grup da heyecanla birşeyler konuşuyorlardı. Biz sevgili Ali Sayar ile bardaydık. Ali, Levent'teki Polo 13'ün başarılı işletmecisi, biliyorsunuz. Polo 13'de yılbaşı gecesi dahil, Kenan Doğulu, 2003 Ocak'tan itibaren Serdar Ortaç sahne alacaklar. Biz birer içki alırken patronlardan Raşit Karakuş ile Oğuz Kayhan geldi. Mekan, sıcak şaraba başlamış. Kocaman bir kazanda kırmızı şarap kaynıyor. İçinde tarçın, elma, portakal gibi bir sürü meyve var. Ben şarap sevmem ya, Ali bir kadeh aldı. Hoşmuş. Biliyorsunuz, bu içki daha çok Uludağ'da modadır. Bu arada Raşit pazar gecesi Polo 13'de evlendi. Gelin, Beymen Grubu'ndan dünya güzeli bir kız Menekşe Çalım. Kokteyl prolonge pek kalabalıktı. Ne yalan söyleyeyim, fazla kalamadım. Raşit ile Menekşe balayı için Kahire ve Kızıldeniz'e gittiler. Allah mutlu etsin. Kenan Doğulu Polo 13'de haftasonu acayip renkliymiş. Esra Tümen, İsmail Boyner, Binnaz Avcı, Kaan Berkan, Yılmaz Bektaş, Aytaç-Tanfer Kanan ve Serdar Bilgili konuklar arasındaymış. Hafta içi yine Safran'da Aslı Altan'ın bir daveti vardı. Medya girmediği için konukları ve yaşananları köşeme getirmek istedim. Bizim çocuklara üzülüyorum o soğukta hepsi dışarda titriyor. Aslında şu olaya eğlence sektörünün patronları bir çözüm yolu bulmalı. Ama nasıl Bence giriş katlarında minik, paparazzi arkadaşlara oturabilecekleri bir oda yapabilirler. Özellikle kış ayları için muhteşem olur. Girerken Deniz Akkaya'yı, basın danışmanı Berna ve Esra Çavuşoğlu ile birlikte gördüm. Hepsinde birer karış mini etek, üzerlerinde mini birer bluz. İyi valla, o soğukta üşümüyorlar. E serde gençlik var tabii. Safran hoş olmuş. Aslı Altan ilk kez heyecanlıydı. Kilo vermiş. Kolay mı 6 aydır hazırlıkları sürüyor. Ortağı sevgili Celal Çapa ve güzel eşi Şebnem konuklarla ilgileniyordu. VIP bölümü müthiş. Bir manzara var, rüya gibi. Koltuklar da öyle rahat ki oturanın kalkası gelmiyor. Renkler de çok uyumlu. DJ acayip iyi çalıyor. Bir ara Reina'nın büyük patronu Mehmet Koçarslan ile ünlü mimar Barbara Pensoy'u gördüm. Pensoy doğumda aldığı kilolardan beşini filan vermiş sanırım. Reina yarın açılıyor ve korkunç şık olacak, bilesiniz. Mehmet ve Barbara sabahın köründe kapağı Çukurcuma'ya atıp herşeyin en iyisini alıyorlar. Yazın Reina'da olan Suadiye'deki Çatana, kışın da Reina'da. Buna bayıldım, çünkü sahipleri Metin ve Hasan Gökpınar kardeşler bu işi çok iyi biliyorlar. Mezeleri filan enfes. O gece Safran'da Zeynep Tunuslu ve bir dargın bir barışık olduğu kocası Ahmet Ağaoğlu, iş adamı Numan Ceyhan, sevgilisi Verda Penso'dan ayrılan Nurettin Hasman, Park Şamdan'ın yakışıklı patronu Ersoy Çetin, eski Çiftnal'ın sahibi Tezcan Uzun vardı. Tezcan da balıkçı restoranı açmak için yer arıyormuş. Bir ara Elif Dağdeviren ile Deniz karşı karşıya geldiler, göz ucuyla selamlaştılar. İşin doğrusu ben Emre Ergani ile Deniz Akkaya arasında ciddi bir ilişki olduğunu pek sanmıyorum ya neyse. İkisi de sevdiğim arkadaşlarım, tatlarını kaçırmayayım. Mirror'ın ortağı Gürhan Ersin ve karısı, yine Mirror ile Şans'ın ortağı Cüneyt Kurt ve güzel karısı Demet Söz'ü gördüm. Cücü, yani Cüneyt acayip kilo almış. Bunda şaşacak bir şey yok tabii. Şans'ın yemekleri o kadar lezzetli ki adam tatmadan yapamıyor. Galip Gürel ve adaşı Galip Bilgin eşleriyle oradaydılar. Atilla Aksoy, oğlu Osman ile gelmişti. Samim Baki, Kezban Arca Batıbeki ve kocası, siyahların kadını Neslihan Yargıcı'yı gördüm. Esin Maraşlıoğlu ile güzel kızı asansör bekliyorlardı. Esin bana göre kızından güzel. Yine muhteşem bir kıyafet giymişti. Buram buram seks kokuyordu. Yahu neredeyse unutuyordum Liman Safran'ın telefon numarası 0212 292 39 92. 
     
Bahar Korçan aşmış, Hülya ile Kaya'nın sürpriz buluşması, Veysel'in başarısı      Aylar var, sizlere saç doktorum ve komşum sevgili Veysel Şenel'den söz etmiyorum. Merak edenleriniz olmuş. Veysel aldı başını gidiyor, Allah nazardan saklasın. Seyahat dönüşü Ulus'daki dükkanına gittim. Solarium aletleri son sistem. Cilt bakım odası da yenilenmiş. Cilt bakımı uzmanı sevgili Gül Korkmaz ile görüştük, o da çok yeni malzemeler getirtmiş, cildim pamuk gibi oldu. Ellerine sağlık Gül. Saç bakımımı ilk kez Veysel'in kardeşi İsa yaptı, o da işin uzmanı. Veysel şimdi Bağdat Caddesi'nde esiyor. Türkiye'de ilk kez bir kuaförün billboardları sokakları süslüyor. Öyle bir dükkan yapmış ki giren hayran kalıyor. Yarın açılışı var. Telefon numarası 0216 368 65 10. Veysel'in karısı Aynur da iş kadını oldu. Ulus'daki salonun yanında erkek ayakkabı ve aksesuvarları satan bir dükkan açtı. Bir başka akşam gurur duyduğumuz bir modacı olan Bahar Korçan'ın Maslak-Venue'deki defilesine gittim. Fotoğraflarını görmüşsünüzdür, ben sizlere dedikoduları aktarayım. Defilenin koreografisini uluslarası bir isim olan Uğurkan Erez, makyajı Hamiyet Akpınar, saçları ise kuaför Atalay Doğan yapmış. Aynı gece 10. yılını kutlayan Bahar Korçan Made in İstanbul' adıyla dünyaya açıldı. Defilede Bahar'ın image maker'lığını yaptığı Meltem Cumbul, Yonca Evcimik, Levent Yüksel'i gördüm. Meltem'i çocukluğundan tanırım ve severim ama bazen nedense moda diye pek rüküş oluyor. Defilenin yapıldığı mekanda sevgili Yazgülü Aldoğan ile birbirimizi kaybettik. Cep telefonları da çekmediği için buluşamadık. Ah, POSTA'daki Yazgülü'nün Konağı adlı köşesini beğendiniz mi Bence çok şık, okumaya doyamıyorum. Yine uzun atlamaya başladım, huyum kurusun. Gelelim yine Bahar Korçan'ın defilesine. Rana Pirinççioğlu, Buket-Hayrettin Taşdelen, Ebru Akel ve sevgilisi Can Ateş, Gönül Yazar'ı gördüm. Taş bebek' göğüslerini yaptırmış, benden duyun istedim. Çok güzel olmuş. Aman, yanlış anlaşılacak. Görmedim, kendisi söyledi. Berlin'de kliniği olan Dr. Yaşar Sarıgül yapmış operasyonu. Gönül Yazar orada bir hafta kalmıştı. Doktor para almadığı için Gönül Yazar karı-kocaya hediyeler götürmüş. Bu kadar dedikodu yeter. Haftasonu uğradığım mekanlar arasında olan Gatto hareketliydi. Mekanın başarılı işletmecisi sevgili Ergun Yıldız ve genç patron Süleyman Köse'nin keyfi yerindeydi. Ben Ergun ile sohbet ederken Hülya Avşar, yanında kızı Zehra ve yardımcısıyla geldi. Beş dakika geçmeden de televizyon dünyasının harika çocuğu Can Tanrıyar ile Kaya Çilingiroğlu girdiler. Şok geçirmedim desem yalan olur. Beni görmeyip Gatto'nun üst katındaki VIP odasına geçtiler. 15 dakika sonra da büyük salona indiler. VIP odasında yardımcı kızla kalan Zehra televizyon seyretti. Kaya, Hülya ve Can yarım saat koltukta sohbet edip müzik dinlediler. Yazıldığı gibi yemek filan yemediler. Sonra da çekip gittiler. Kapıda yine onlarca kameraman ve foto muhabiri arkadaşım titreyerek bekliyorlardı. Tabii Gatto'da o akşam Ümit Karan ve Cem Yılmaz da olduğu için çocuklar sabaha kadar asker oldular. Bu arada Gatto'da her çarşamba Ozan Doğulu ve arkadaşları canlı performans sergiliyorlar. Bu akşamı kaçırmayın. Geçen hafta Ayşe Hatun Önal, Erdal Acar, Tuğçe Kazaz, İsmail Kaya, Demet Akalın, Nigar Talibova, Seden-Aykut Gürel, Özlem Yıldız oradaydı. 
     
Ankara'da Friends Trends, Dodo uçuracak      20 gündür görüşemediğim can dostum İzzet Çapa'yı özlemiştim. Bu yılın trendy mekanı olan Friends Trends'e gittim. İzzet acayip koşturuyor. Bir yandan yeni trend Saloped'in açılışı, öte yandan Ankara'yı yıkıp geçecek olan Friends Trends. Ankaralıları bilirim. Keyifle eğlenecekler. Dekorasyon, dahi çocuk Ali Türker imzalı. İki ay boyunca Ali karısını bile göremedi bu yüzden. Bar, restoran ve kulüpten meydana gelen Ankara Friends Trends'in restoran kısmı 100 kişilik. Diyeceğim o ki şimdiden yerlerinizi ayırtın. Cuma akşamı açılıyor. Cumartesi Deniz Akkaya DJ'lik yapacak. Mutfak ise yine bir başka harika çocuk, aşçıbaşı Gazi Ateş'in yönetiminde. Çin ve İtalyan mutfağı karışımı. Müzik People ve Woo'dan tanıdığımız sevgili Özhan Özal'dan. Saat 18.00'de bar açılıyor. Gaziosmanpaşa-Filistin Caddesi'ndeki mekanın telefon numarası 0312 445 38 38. O akşam İstanbul'daki Friends Trends'de bütün renkli isimler vardı maşallah. Deniz Akkaya ile Tolga Sezgin yemek yiyorlardı. Deniz pek keyifliydi. Bağlı olduğu ANS Ajans'dan çok memnun. Büyük bir proje hazırlıyormuş. Atıf Yılmaz'ın yöneteceği film yazın çekilecek. Deniz Akkaya, Deniz Türkali'den oyunculuk dersleri almaya devam ediyor. Deniz de benim gibi aslan burcu. Aslan burcu mükemmelliyetçi olur. Bir başka masada Selin Toktay ve yakın arkadaşı Melissa vardı. Galatasaraylı Ümit Karan'ın eski sevgilisi Burcu Esmersoy, İzzet'in Saloped'deki ortağı sevgili Fevzi Kalkavan, Ayça ve Tolga Çingitaş kardeşler, Emre Kütük, genç işadamı Bahaettin Demir'i gördüm. Nurettin Hasman ve kızı, Ayşe Azizoğlu, Ebru Şallı ve Harun Tan da oradaydılar. İzzet'in ekibi çok genişledi. Sağ kolu Aykut Gündüz, eli-ayağı Rose Kar ve Dodo ile sohbet ettik. Dodo heyecanlıydı, 24 Aralık'da büyük bir davet veriyor. Pavyon Gecesi' adlı bu geceyle sanat, sosyete ve spor dünyasının ünlü isimleri 2003'e "Merhaba" diyecek. İzzet Rusya'dan revü grubu getiriyor. Yani eğlence dorukta olacak. 
     
...Ve Günay'da farklı geceler      Evet, cuma akşamı Günay açılıyor. Kardeş kadar sevdiğim Cenk Eren ve sahnelerin en iyi yorumcularından, fıkır fıkır, dünya güzeli bir insan Nü, yani sevgili Nükhet Duru bomba gibi bir şovla ortalığı kasıp kavuracaklar. Cenk ilk kez smokinle Türk Sanat Müziği söyleyecek. Pop, alaturka, taverna, Rumca da cabası. Ben ilk gece orada olacağım. Rezervasyon için acele edin, çünkü şimdiden gala için 300 kişi yer ayırtmış. Telefon numarası 0212 230 33 33. Ha unutmadan söyleyeyim bu akşam Nükhet ile Cenk, Kenan Erçetingöz'ün Habertürk'de keyifle izlenen programı Yüz Yüze'de olacaklar. Saat 21.00'da. Kenan laf arasında bana Nü ile Cenk'i iyi sıkıştıracağını söyledi. Yayın canlı, bence kaçmaz. Efendim, bir tatsız haber size. Next Cafe'nin sahibi sevgili Süleyman Düvenci, Bodrum'da trafik kazası geçirip ölümden döndü. Sol kolu kırık, diz kapağında da çatlak var. Buradan sevgili Süleyman'a gönülden geçmiş olsun diyorum. Evet, bugünlük de bu kadar. Hoş kalın, hep mutlu yaşayın. Güzel günler sizin, artanlar benim olsun. 
     
     
     



 MAGAZİN</field>
</doc>
</add>