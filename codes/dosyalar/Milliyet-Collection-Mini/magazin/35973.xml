<?xml version="1.0" encoding="UTF-8" ?>
<add>
<doc>
<field name="docno">35973</field>
<field name="source">Milliyet v.01</field>
<field name="url">www.milliyet.com.tr/2001/08/08/magazin/yazdud.html</field>
<field name="date">2001-08-07T21:00:00.000Z</field>
<field name="headline">Izel'e neler oluyor</field>
<field name="text">Daily News'da yaz farkı, Caretta, Sunset Grill Bar, Schlotzsky's Deli, Bayramoğlu'nda Palmiye, Sushico, İstanbul'da yıldız yağmuru devam, Maçka'da Schnitzel Restaurant, Hammam ve Vodka'da şöhretler geçidi 
     Efendim, İstanbul'un ilk baharat bahçesi, gözde mekan Sunset Grill Bar'da hizmete girdi. Manzarası müthiş, insan yerken keyif alıyor. Sık uğramadığım mekanlar arasında, ama gidince de kolay çıkamıyorum. Şimdilerde Sunset'in aşçıları tarafından yemeklerde, salatalarda, tatlılarda ve içeceklerde kullanılan otlar zengin. Mor yapraklı reyhan, iri yapraklı fesleğen, rezene, hodan, biberiye, limonotu, pelinotu, köri bitkisi, defne, santolina, mercanköşk, melisa... Ayrıca 4 çeşit adaçayı, 5 çeşit kekik, 3 çeşit nane... En güzel kokulu çiçeklerden ıtır, gül, zambak, lavanta, karanfil, hanımeli de mevcut. Minik, şirin bahçede, güzel yapraklı malta eriği ağacı, birkaç kök çilek, papaz ravendi, kuşkonmaz, hatta patlıcan var. Bu minik ve hanımeli kokularıyla donanmış bahçedeki yegane yemek masasında yer ayırtıp farklı bir yemek yiyebilirsiniz. Tasarımı Suna Dokur tarafından yapılan Sunset Baharat Bahçesi'nin telefonu 0212 287 03 57. Yazı farklı yaşayabileceğiniz bir başka mekan da Daily News. İstanbul'un sevilen restoranında keyifli bir gece geçirmek kolay. Havuz manzarası, mum ışığı altında Akdeniz mutfağının leziz yemeklerinden örnekler... Mönü de çok zengin. 42 çeşit var. Mousse di salmone somon, mus, közlenmiş biber, kapari, frenk soğanı , pollo al spiedo tavuk şiş, DN usulü pilav, peynirle dondurulmuş biber mönüye iki örnek. Mandorle di angeli badem kafesinde çikolata mus, dondurma ve pesca Capri beze, muz, dondurma, krema, çikolatalı sos adlı tatlılar da şefin önerileri. Haftanın her günü 12.00-24.00 arasında hizmet veren Daily News'da park sorunu da yok. Telefon numarası 0212 257 86 85. 
     
Schlotzsky's Deli ve Caretta      Ben ilk kez Beyoğlu'nda, ardından da Mecidiyeköy'de tatmıştım Schlotzsky's Deli'nin sandöviçlerini. Türkiye'de diyetik değerlendirmeye tabi tutulan ilk sandöviçler bunlar. Marketing direktör Kaan Mutlugil sandöviçlerinin, kişinin günlük demir ihtiyacının yüzde 50'sini, A vitamini ihtiyacının da yüzde 35'ini karşıladığını belirtti. Çeşitlerde kolesterol oranı düşük, protein kalitesi yüksekmiş. Kullanılan peynirlerin kalsiyum değeri en yüksek seviyedeymiş. Öyle ki günlük kalsiyum ihtiyacını karşılıyormuş. Bu konudaki rapor, Hacettepe Üniversitesi 
     Tıp Fakültesi Beslenme ve Diyabetik Bölümü diyetesyenlerinden Aysun-Murat Gökçen tarafından onaylanmış. Prof. Dr. Muzaffer Bayhan'ın sevimli oğlu Alper ve karısı Leyla Hanım'ın Gazeteciler Sitesi Keskin Kalem Sokak'daki Caretta'sına iki kez uğramıştım. Bahçesi açılmış. Mönü şık. Yengeç, uskumru, somon füme, salata, yuvarlak ekmekte enginar püresi, susamlı karides, kekikli piliç külbastı, mozzarella'lı patlıcan böreği, levrek buğulama spesyaller. Tatlılarda ise cup caretta, sakızlı su muhallebisi, frambuazlı sıcak crumble hoş. 
     Telefon numarası 0212 288 65 93. 
     
Helal olsun koçum Şifo, İzel'in muamma hastalığı      İzel'in son albümü Bebek'i aldınız mı Hoş şarkılar var. Ama İzel nedense bu albümün reklamıyla pek ilgilenmiyor. Universal'in yetkilileri ve geçen gün yemek yediğim prodüktör Süha Yavuz da İzel'den yakınıyorlar. Ortalıkta yokmuş. Sık sık hastalanması endişe yaratıyormuş. Önce Bodrum Nispet'te sahneyi bırakması, ardından 12 bin dolar aldığı Polat'daki bir düğünde sahneyi terketmesi, İzel'in beyninde bir rahatsızlık olduğu iddialarını ortaya koydu. İzel'in tansiyonunun sık sık düştüğü öne sürülüyor. Güzel popçunun menajeri ve sevgilisi Coşkun Yazman'ın İzel'i yanlış yönlendirdiği de iddia ediliyor. Yazman, eskiden İzel'in birlikte olduğu Alex'in dört yıllık orkestrasını İzel'e transfer ederek eski dostunu sezon ortasında zora sokması da tepki çekmiş. Efendim, cuma gecesi sahaların en delikanlı isimlerinden biri olan Şifo Mehmet'in jübile öncesi Hammam ve Vodka'da verdiği davette sanat, sosyete, iş dünyasından sayısız yıldız vardı. Ben, fanatik bir Galatasaraylı olarak Şifo ile gurur duydum. Gözlerim doldu. Son anda yetiştiğim davette kimler vardı, kimler. Galatasaraylı futbolcular içinde Arif, Okan, Emre, Suat sevdiğim ve dost olduğum isimler. Şifo ile tanışırız, ama samimi değiliz. Dilerim, bu aslanlar aslanı delikanlının yaptığı diğerlerine örnek olur. Spor dünyasında futbolcu, antrenör, basketbolcu, halterci ya da örneğin müzik dünyasında trilyonlar götüren ünlü isimler de harekete geçer ve bir şekilde Şifo'nun izinden giderler. Helal olsun sana KOÇUM ŞİFO. Hammam ve Vodka'da gerçekten adım atacak yer yoktu. Rahmi Koç, Semra Özal, Fatih Terim, Spor Bakanı Fikret Ünlü, Abdulah Acar, Süleyman Seba, Erdoğan Demirören, Recep Yazıcı, Metin Şen ve karısı Aslı, Murat Başoğlu, Hande Bermek, Fenerbahçe Başkanı Aziz Yıldırım, Erdal Matraş, Gökhan Arsoy'u gördüm. Efendim, bugün Hammam'da brunch var bilginize. 
     
Maçka'da Schnitzel, SushiCo, yıldız yağmuru      Sırdaşım İsmail Akkaya'nın yazlığının olduğu Bayramoğlu'na balık yemeğe gittim. Palmiye Club'ı da gezdik. Güneşe ve su sporlarına, rahat bir ortama, değişik aktivitelere ihtiyacı olanlara, 11 yıllık hizmet deneyimi ile Palmiye Club yeni olanaklar sunuyor. Her gece Latin müzik var. Minderli köşede yapılan nargile keyfi bambaşka. Kadıköy'den her gün düzenli servis koymuşlar. Telefon numarası 0262 
     653 56 86. Efendim, İstanbul'da yıldız yağmuru devam ediyor. Rumeli Hisarı'nda şimdiye kadar Ebru Gündeş, Zerrin ve Sibel Can'ı izledim. Zerrin'e tek gece vermeleri haksızlık olmuş. Çünkü çimenler bile doluydu, üstelik program gece yarısından sonra bitti ve tek insan kalkmadığı gibi herkes ayakta alkışladı. Aslında Zerrin, sevgili Ergin Tanca ve bana göre yanlış yerde doğmuş. Amerika'da olsaydı şimdi dünya starıydı. Ebru da Sibel de fırtına gibiydiler. Sibel ile minik bir Kıbrıs seyahatim oldu. Neler konuştuk, neler. Az sonra... Pardon, yakında. Bu arada 
     13 yaşındayken ilk kez İsrail'de Sibel'i sahneye çıkaran ve Kıbrıs'da başarılı organizasyonlara imzasını atan sevgili Leyla Kırca Meşulam o gece çok heyecanlıydı. Sibel'in Kıbrıs'daki konseri de muhteşem geçti. Daha önce onu oryantal olarak izleyen İsrailliler solist olarak da ayakta alkışladılar ve 
     son albümü Canım Benim'de yeralan And İçelim' adlı şarkısını üç kez söylettiler. Buarada Rumeli'nin başarısında, genç ve yetenekli genel müdür Gülay Tokgöz'ün, Kral TV'nin başarılı Genel Koordinatörü Muştak Ayvaz'ın, basın ve halkla ilişkilerini yürüten Kartal Gümüş'ün, sevgili Ataberk'in, işinin ehli Can Ağayar'ın başkanlığındaki güvenlik görevlilerinin, protokol sorumlusu Burcu Çorbacıoğlu'nun büyük emeği var. Most Production'ın düzenlediği Açıkhava konserlerine ise hiç gidemedim. Bu akşam Türk Sanat Müziği'nin iki divası, Muazzez Abacı ile Emel Sayın'ı mutlaka izleyeceğim. Efendim, sushi'yi se viyorum. Çin ve Japon mutfağı mideme iyi geliyor. Yeni bir yer daha keşfettim. Levent'deki SushiCo. Paket servisi var. Fiyatlar makul. Tamago, saba'ya, temaki'nin her çeşidi, tempura, yosun salatası, pişmiş yosun ve tofu, balık köftesi, deniz ürünleri, sashimi, tofu salatası... Bir de set mönüler mevcut. Kapa, kani maki 6'şar adet, California roll 2 adet, ABC sushi moriawase mönü 9 milyon. Sushi Queen, Sushi King ve diğer set mönü fiyatları ise 15 ila 20 milyon. Restoran ve paket servisi için telefon numarası 0212 279 32 22. Aynı firmanın Bağdat Caddesi'nde de yeri var, bilginize. Maçka'da 5 yıldır hizmet veren ve sürekli yeniliklere imza atan Schnitzel Restaurant indirimli mönü uygulamasına geçti. 1 Temmuz-1 Eylül arası öğle ve akşam geçerli olan mönüde Viyana Schnitzel et-tavuk , limitsiz patates kızartması özel soslu , taze mevsim salatası dondurma kup 
     15 milyon lira. Porsiyonlar hayli büyük ve doyurucu. Atmosfer iyi, personel sıcak ve samimi. Rezervasyon için telefon numarası 0212 231 31 61. Bu arada İstanbul'un en güzel schnitzelini yiyebileceğiniz ender mekanlardan biri, unutmayın. Yine bir aydır uğramadığım bir mekan Vira Vira. Deniz mahsullerinin ve balıklarının tazeliği, fiyatların ehvenliği tartışılamaz. Buranın ortaklarından sevgili Zafer'e tatil yaramış. Fenerbahçenin şampiyon olmasının ardından sakallarını keseceğine dair sözü vardı ama, karısı Serpil yakıştığını söyleyince vazgeçmiş. O gece Zafer yine havasındaydı. Konuklarım Vira Vira'yı çok beğendiler. Efendim, bugünlük de bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN</field>
</doc>
</add>