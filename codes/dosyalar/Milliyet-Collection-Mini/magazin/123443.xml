<?xml version="1.0" encoding="UTF-8" ?>
<add>
<doc>
<field name="docno">123443</field>
<field name="source">Milliyet v.01</field>
<field name="url">www.milliyet.com.tr/2002/12/09/magazin/mag05.html</field>
<field name="date">2002-12-08T22:00:00.000Z</field>
<field name="headline">Pop-entel sosyete Gencebay dinliyor'</field>
<field name="text">Fazıl Say'ın entelektüel kesimin Gencebay hayranlığına "Türk halkının cahilliği" demesi Orhan Baba'nın gönül dostlarını' açıklamalara itti 
     ELİF KORAP İstanbul 

     Piyanist Fazıl Say'ın, Orhan Gencebay'ın kendini entelektüel olarak tanımlayan kişilerce de dinlenmesini "O, Türkiye'deki müthiş eğitimsizliğin bir göstergesi" sözleriyle eleştirmesi popüler kültür' tartışmasında farklı bir boyut açtı. Bu arada Gencebay, "Gönül dostlarım onu yuvarlar" dedi gönül dostları'ndan da destek geldi. İşte süren tartışma ve yeni isimler 
     
     Gencebay arabesk yapmıyor' 
     Yekta Kara İstanbul Devlet Opera Balesi eski müdürü Orhan Gencebay'ın kendi içinde bir evrim geçirmesi söz konusu. Geçmişte varoşların gereksinimlerine yanıt verdiği için sadece o kesim tarafından dinlenirdi. Günümüzde böyle bir şey söylenemez. Sezen Aksu'yu da ayrı bir kategoride değerlendirmek gerek. 
     Oya Baydar Sosyolog Son yıllarda Müslüm Gürses ve Orhan Gencebay dinlediği öne sürülen kitle var. Ben bunlara biraz ironik olarak pop-entel sosyete' diyorum. Bu kesim kendi durumunu popüler kültürü yücelterek haklı çıkarıyor. Böylece iki farklı kesimin kültür ve sanat beğenileri medyada da çok yer bulan bu pop - entel kesimin katkılarıyla birbirine yaklaşmış gibi görünüyor. 
     
     Yaşı küçük de ondan...' 
     Bedri Baykam Say'ı Gencebay'ı keşfetmeye davet ediyorum. Bugünkü arabesk müzik yozlaşmasını, dejenerasyona taşıyan üçüncü kuşak fırsatçılarla Orhan Gencebay'ın karşılaştırılması düşünülemez. "500 sayfalık bir romanın karşılığı bir senfoni olmalı, 5 dakikalık bir pop şarkısı değil" düşüncesi tarihi gerçeklerle uyuşmuyor. Klasik müziğe saygımız var ancak pop ve rock müzikte kendilerini kanıtlamış sosyolojik fenomenler vardır. Say, yaşının küçüklüğü nedeniyle 1970'li yılları zannediyorum iyi algılayamamış. Çünkü Gencebay tam bir fenomen. 
     Haluk Levent Fazıl Say'ın biraz tarih okumasında fayda görüyorum. Bu ülkede Gencebay ya da Sezen Aksu dinlemek eğitimsizlik değildir. Sezen Aksu ve Gencebay bu ülkenin değerleridir. Say, Mozart'ı yorumlayabilir ama Mozart'tan önce Ahmet Adnan Saygun'u iyi anlayabilmelidir. 
     



 MAGAZİN</field>
</doc>
</add>