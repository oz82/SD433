<?xml version="1.0" encoding="UTF-8" ?>
<add>
<doc>
<field name="docno">47629</field>
<field name="source">Milliyet v.01</field>
<field name="url">www.milliyet.com.tr/2001/10/19/magazin/amag.html</field>
<field name="date">2001-10-18T21:00:00.000Z</field>
<field name="headline">İyi ki doğdun TARKAN</field>
<field name="text">Tarkan artık şarap kıvamında 
Türkçe pop müziğin yıldızı, sazlı, sözlü, havai fişekli ve dansözlü bir partiyle 30 yaşına girerken bir hayli de manalı' konuştu Yaşlandıkça daha da olgunlaşıyorum... 
     DENİZ ALTUNTAŞ - ORHAN GÜNDOĞ 

     POP star Tarkan 30'uncu doğum gününü bir geceliğine kapattığı Akaretler Beşiktaş Plaza'daki Vogue'da kutladı. Doğum günü partisine sevgilisi Bilge Öztürk'le birlikte davetlilerden sonra gelen Tarkan'a basın mensupları yoğun ilgi gösterdi. Çok mutlu olduğunu söyleyen ünlü sanatçı, "Bu gece eğlenmek, felekten bir gece çalmak istiyorum. Hiçbir şey beklemiyorum. 30 yaşıma basıyorum. Yaşlandıkça daha da olgunlaşıyorum" dedi. 
     
     Bilge'ye elleriyle yedirdi 
     GECE yarısına doğru doğum günü pastasını kesen ünlü sanatçı, ilk dilimi yedikten sonra sevgilisi Bilge'ye de bir dilim pasta yedirdi. Ardından havai fişek gösterisi başladı. Daha sonra dansözlerle sahneye çıkan Tarkan şarkıları ve kıvrak danslarıyla geceyi iyice renklendirdi. Yıldız popçu, Gül Döktüm Yollarına' adlı parçayı dansözlerle birlikte seslendirdi. Ünlü sanatçının ardından doğum günü olan bir başka ünlü isim Özkan Uğur sahneye çıktı. 
     
     Sabaha kadar dans etti 
     GEÇ saatlere kadar süren partiden sevgilisi Bilge'yle ayrılan Tarkan kucağındaki kedi yavrusunu kimin hediye ettiğini açıklamadı. Tarkan'ın menajeri Uygar Ateş, doğum günü partisinin maliyetinin 100 milyar olduğu iddialarını yalanladı ve gecenin maliyetinin ancak 10 bin dolar yani 16 milyar olduğunu söyledi. Tarkan, partiden sonra Ortaköy Beyond Disko'ya gidip eğlenmeyi sürdürdü. 
     
Kimler geldi      Vogue'da 150 kişinin davetli olduğu partiye Yılmaz Erdoğan, Demet Akbağ, Nazan Öncel, Belda Berna Öztürk, Mehmet Söğütoğlu, Ozan Doğulu, Özkan Uğur, Tuğçe Eyilik, Levent Yüksel, Şefik Öztek, Hüsnü Özyeğin, Nurettin Hasman gibi çok sayıda tanınmış isim katıldı. Gece kulübüne partiden habersiz eğlenmeye gelenler kapıdan geri çevrildi. 
     
Kimler gelmedi      Davetli olmalarına rağmen Sezen Aksu, Hülya Avşar, Cem Yılmaz, Erol Derviş, Yasemin Kozanoğlu, Ahu Tuğbay, İlker İnanoğlu, Hande Ataizi, Özlem Dedeman gibi ünlüler geceye katılmadı. Sezen Aksu ve Hülya Avşar'ın partiye katılmaması iki sanatçının da kavgalı oldukları Nazan Öncel'in davetliler arasında olmasına bağlandı. 
     



 MAGAZİN</field>
</doc>
</add>