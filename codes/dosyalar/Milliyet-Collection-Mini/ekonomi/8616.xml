<?xml version="1.0" encoding="UTF-8" ?>
<add>
<doc>
<field name="docno">8616</field>
<field name="source">Milliyet v.01</field>
<field name="url">www.milliyet.com.tr/2001/02/24/ekonomi/eko01a.html</field>
<field name="date">2001-02-23T22:00:00.000Z</field>
<field name="headline">IMF bankalara el atıyor</field>
<field name="text">Kalabalık bir IMF heyeti bankalar ve ilgili devlet kuruluşları ile görüşerek sistemdeki zararı tespit edecek. Buna bağlı olarak yeni bir program ve ek kaynak gündemde 
     EKONOMİ SERVİSİ 

     Uluslararası Para Fonu IMF Türkiye Masası Şefi Carlo Cottarelli önceki gün Türkiye'deki temaslarına başlarken, IMF ve Dünya Bankası yetklilerinden oluşan kalabalık bir heyet de bugünden itibaren Türkiye'ye geliyor. Dow Jones Haber Ajansı'nın haberine göre, heyet ekonomik programı gözden geçirecek. 
     Ajansın isminin açıklanmasını istemeyen kaynaklara dayandırdığı haberinde, heyetin büyük bir kısımının bankacılık sektörüyle ilgili çalışmalar yapacağı belirtildi. Çalışma gruplarına bölünecek olan heyet bankalarla ve ilgili devlet kuruluşlarıyla görüşmeler yapacak. 
     Yapılacak görüşmeler sonunda sistemdeki zarar tespit edilecek. Heyet, görüşmelerin ardından yeni bir program için bir ön belge hazırlayacak. Heyetin çalışmalarının birkaç hafta süreceği belirtildi. 
     IMF heyetinin Türkiye'deki temasları bankacılık sistemi üzerinde yoğunlaşırken, IMF Başkanı Hors Kohler de Türkiye'nin dalgalı kura geçiş kararını açıklamasının ardından önceki gün yaptığı açıklamada, "bankacılık reformunun artan maliyetini karşılamak için ek kaynak araştırılacağını" açıklamıştı. Heyetin temasları sonunda Köhler'in açıklamasında sinyalini verdiği ek kaynak da gündeme gelecek. 
     
Bankalar Ankara'da tarihi zirve yapıyor      Ankara'ya olağanüstü toplantıya çağrılan bankalar, ekonomi yönetiminden Merkez Bankası'nın piyasayı döviz likiditesi vererek açmasını isteyecek 
KADİFE ŞAHİN 
     Ekonomiden Sorumlu Devlet Bakanı Recep Önal, Bankalar Birliği Yönetim Kurulu üyesi ve üye olmayan diğer bazı bankaları, Ankara'da toplanmak üzere olağanüstü toplantıya çağırdı. 
     Bugün saat 14 00'de yapılacak olan toplantıda pazartesi günü yaşanan siyasi kriz ile patlak veren ekonomik krizin bankacılıkta yarattığı sorunlar ve başlatılan dalgalı serbest kur sistemine rağmen sektörde devam eden kilitlenme ele alınacak. Toplantıda serbest kur sisteminin başlatılması ile yeniden oluşturulacak olan ekonomik programın bankacılık sektörüne ilişkin uygulamalarının da görüşülmesi bekleniyor. 
     Toplantı öncesi dün gece Bankalar Birliği'nin İstanbul Akmerkez'deki merkezinde bir araya gelen bankacılar, gündeme getiecekleri taleplerini tartıştı. Sektör temsilcilerinden alınan bilgiye göre bankacılar ekonomi yönetiminden Merkez Bankası'nın döviz likiditesi sağlamasını isteyecek. 
     "Bir günlük fonlama ile sistem yürümüyor" diyen bir banka yetkilisi, "Şu an en büyük sıkıntımız döviz likiditesi sağlamak. Türkiye'nin yıllık 50 milyar dolarlık ithalat yükümlülükleri var. Sistem bunu kaldıramaz. Döviz likiditesinde yaşanan sıkıntı daha önce kendi içimizdeyken, şimdi dışardaki bankalara karşı da sıkıntıya düştük" dedi. 
     Recep Önal'ın başkanlığında yapılacağı belirtilen toplantıya Merkez Bankası Başkanı Gazi Erçel, Hazine Müsteşarı Selçuk Demiralp ve Bankacılık Düzenleme ve Denetleme Kurumu Başkanı Zekeriya Temizel katılacak. 
     Toplantıya bankacılık sektöründen Bankalar Birliği Başkanı ve Ziraat Bankası Genel Müdürü Osman Tunaboylu, İş Bankası Genel Müdürü Ersin Özince, Akbank Genel Müdürü Zafer Kurtul, Garanti Bankası Genel Müdürü Ergun Özen, Yapı Kredi Bankası Genel Müdürü Naci Sığın Sığın katılacak. 
     
Vatandaş reposu bitebilir      Bankalarda vadeli mevduatın tamamen ortadan kalkması üzerine ekonomi yönetimi reponun kaldırılması için çalışma başlattı 
HARUN GÜREK Ankara 
     Milli Güvenlik Kurul'ndaki gerginliğin ardından başlayan mali kriz nedeniyle kilitlenen bankacılık sistemi aradan dört gün geçmesine hala açılamadı. Taahhütlerini yerine getiremeyen bankalar, Merkez Bankası'nın yeterli Türk Lirası vermemesi nedeniyle günlük mevduata yöneldi. Önlem olarak reponun kaldırılması düşünülüyor. 
     Merkez Bankası'nın hem dövize hücumun sürmesini önlemek hem de para programını delmemek için piyasaya Türk Lirası vermeyi kesmesinin ardından bankaların vatandaşa yaptığı yüzde 1.500'e çıkan faizin ardından vadeli mevduat açılması tamamen durdu. Bankaların hiçbirinde üç gündür vadeli mevduat hesabı açılmadığı belirtilirken gelen yoğun repo talebi üzerine bankalar, nakit ihtiyacını karşılayabilmek için büyük miktarlı mevduat için vadesiz hesap açıyor. Bankalar müşteri ile anlaşmalı olarak vadesiz mevduatı sanki günlük repo yapıyormuş gibi gecelik faiz veriyor. 
     Bankalarda vadeli mevduatın tamamen ortadan kalkması, günlük faizlerin bankacılık sistemine çok ağır bir yük getirmesi üzerine ekonomi yönetimi reponun kaldırılması için çalışma başlattı. Hazine Müsteşarlığı, Bankacılık Düzenleme ve Denetleme Kurulu, SPK ve Merkez Bankası'nda günlük reponun kaldırılmasının olası sonuçları değerlendiriliyor. Ancak reponun vadesiz mevduat üzerinden yapılması nedeniyle kaldırılmasının yüksek faizi önlemeyeceği belirtiliyor. 
     


 EKONOMİ</field>
</doc>
</add>