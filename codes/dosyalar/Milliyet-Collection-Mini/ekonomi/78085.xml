<?xml version="1.0" encoding="UTF-8" ?>
<add>
<doc>
<field name="docno">78085</field>
<field name="source">Milliyet v.01</field>
<field name="url">www.milliyet.com.tr/2002/04/13/ekonomi/eko02.html</field>
<field name="date">2002-04-12T21:00:00.000Z</field>
<field name="headline">Alman Blomberg artık Arçelik'in...</field>
<field name="text">Arçelik Genel Müdürü Nedim Esgin, Fransız beyaz eşya üreticisi Brandt'ın Almanya'daki iki şirketi için verdikleri teklifin kabul edildiğini açıkladı 
     EKONOMİ SERVİSİ 

     Arçelik, Fransız Brandt'ın Almanya'daki iki şirketini satın aldı. Brandt Grubu'nun iştiraklerinden yıkayıcı ve kurutucu üretimi yapan BlombergWerke Hausgerate GmbH ve bu ürünlerin pazarlamasını yapan Brandt Group Hausgerate için konkordato komiserliğine teklif verildiğini açıklayan Arçelik Genel Müdürü Nedim Esgin, "Değerlendirme sonucunda, Nanterre Ticaret Mahkemesi konuya ilişkin kararını kayyumlara bildirdi. Taraflara yazılı tebligat yapılacak. Kayyumlardan alınan bilgiye göre, mahkeme Arçelik'in teklifini etmiş" dedi. 
     
     129 milyon euro ciro 
     En önemli pazarları İngiltere, Almanya, Hollanda ve Belçika olan Blomberg, yıllık 129 milyon euro ciroya sahip. Almanya dışında kuzey ülkelerinde de tanınan bir marka. Yıllık 405 bin adet üretim kapasitesine sahip. 395 çalışanından 115'i Türk. Üretim tesisleri Dortmund'a 70, Münster'e 35 km uzaklıktaki Ahlen'de bulunuyor. 
     Yurtdışında Blomberg markasıyla da üretim yapacaklarını anlatan Esgin, 2004 yılında şirketin k rlılığa ulaşacağını, yatırım finansmanını özkaynaklardan karşılayacaklarını söyledi. Esgin, alım bedeli konusunda bir açıklama yapmadı. 
     
     Dünya şirketi 
     Avrupa'da yüzde 100 Türk sermayeli ilk beyaz eşya şirketi olan Blomberg'in cirosunu 250 milyon euro'ya çıkarmayı amaçladıklarını kaydeden Esgin, gelişmeyi, Arçelik'in dünya şirketi' olma vizyonunda bir adım olarak nitelendirerek, "Ciro ve k rlılığımızın yüzde 50'sinin yurtdışı faaliyetlerden gelmesini hedefliyoruz" dedi. Şirketin bünyelerine katılmasının önemli bir başlangıç olduğunu söyleyen Esgin, bu alımın hem marka, hem kapasite hem de ciro açısından şirketi ve paydaşlarını olumlu yönde etkileyeceğini belirtti. 
     
İtalyanlarla yarıştı      Blomberg'in satışına Arçelik ve İtalyanlar talip oldu. İhaleyi Arçelik kazandı. Bağlı olduğu Brandt Grubu'nun daha önce satışa çıkarılan bazı tesisleri için de ihaleye giren Arçelik, dünya genelinde 11 fabrikası bulunan Brandt Grubu'na bağlı Blomberg'i almayı başardı. Bilindiği gibi Brandt Grubu, Eylül 2001 tarihinde konkordato ilan etmiş, önce Fransa'daki fabrikaları satılmıştı. 
     
Dünya devi oluyor      Arçelik'in çalışan sayısı 5 bin 800. Toplam 6 milyon yıl adet kapasiteli altı fabrikası var. 2001 cirosu 1.2 katrilyon lira. Buzdolabı, fırın, çamaşır, bulaşık makinesi, elektrikli süpürge, küçük ev aletleri ve klima üretiyor. Tunus'ta da bir fabrikası var. Blomberg'in çalışan sayısı 395, tek fabrikası Almanya Ahlen'de bulunuyor. 2001 cirosu 130 milyon euro. Kapasitesi 405 bin adet yıl. 
     
     



 EKONOMİ</field>
</doc>
</add>