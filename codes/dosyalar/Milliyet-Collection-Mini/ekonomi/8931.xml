<?xml version="1.0" encoding="UTF-8" ?>
<add>
<doc>
<field name="docno">8931</field>
<field name="source">Milliyet v.01</field>
<field name="url">www.milliyet.com.tr/2001/02/26/ekonomi/eko11.html</field>
<field name="date">2001-02-25T22:00:00.000Z</field>
<field name="headline">0.9 sentin altı, hisse alımına uygun</field>
<field name="text">PORTFÖY YAŞAR ERDİNÇ 
     Son kriz gösterdi ki, Türk toplumu sağduyusunu kullandı, panik yapmadı ve bu krize karşı yangına körükle varmadı. Yani Arjantin'de olduğu gibi bankalara koşup mevduatını çekip dolara hücum etmedi. Arjantin'de bir günde 2 milyar dolara yakın mevduat çekilmişti ve dolara hücum olmuştu. Bunda tabii ki mevduata devlet garantisi olması önemli rol oynadı. Unutulmamalı ki, dünyanın en güçlü bankası bile, tüm mudiler mevduatını çekmeye kalkarsa batabilir. Bu ortamdan yarar sağlamaya çalışanlar ise bankalar hakkında yine dedikodu ve söylentiler çıkardılar. 
     Aslında IMF'nin finansal sistemin yeniden yapılandırılmasını ve banka sayısında azaltma istediğini biliyoruz. Bu tür bir krizin ardından, sağlıklı bir şekilde banka sayısının azaltılıp, bazı bankaların birleşmesi daha ön planda olacaktır. Fakat halkımız bilmeli ki, tüm mevduat devlet garantisi altındadır ve panik bir halde bankalardaki mevduatı çekmeye çalışmanın anlamı yoktur. 
     
Dövizde düşüş olabilir      Bankacılarla birlikte yapılan toplantı sonrasında, Merkez Bankası'nın ne yapacağı ve nasıl bir politika izleyeceği ve hangi araçları nasıl kullanacağı konusunda bir miktar bilgi sahibi olsak da henüz herşey tamamıyla netleşmiş değil. Yine de piyasaların rahatlamasına yönelik gelişmelerin olduğunu görüyoruz. 
     Bankaların ve ekonomi yönetiminin bu hafta başından itibaren yüzde 10 - 15 oranında bir devalüasyon üzerinde anlaştığı bildiriliyor. Bu haberlerin ve uygulamaların ilk andaki etkisi dövizde düşüş şeklinde kendini gösterecektir. Yani dolar 800 bin seviyelerine inerken, mark 400 bin seviyelerinde oluşabilir. 
     Bu toplantıdan çıkan bir diğer önemli nokta ise Merkez Bankası'nın müdahale ile faiz oranlarını aşağı çekmesidir. Dolayısıyla bu hafta, genel olarak yeni dengelerin oluşacağı bir hafta olacaktır. Fırtınanın ardından derlenme ve toparlanma haftası yaşayacağız ve bilinmeyenler denklemindeki belirsizliklerin sayısı daha da azalacaktır. Dolayısıyla genel faiz seviyelerinde düşme bekleyebiliriz. 
     
Aracı kurumlara dikkat      Bu gelişmelerin borsa üzerinde negatif ve pozitif iki etkisi olabilir. Bilndiği üzere geçen hafta dövizin artması sırasında, senetlerin aşırı ucuzlaması ve endeksin 0.8 sentin altına gelmesiyle yabancı alımları vardı. Merkez Bankası dolar kuru arttıkça senetler daha ucuz hale geliyordu ve yabancıların alımları artıyordu. Bu hafta döviz kurlarında gerileme beklendiği için, senetler dolar bazında pahalılaşacaktır. Bu da alım yapan yabancıların k r realizasyonuna geçmesine sebep olabilir. 
     Diğer taraftan faizlerdeki düşüş beklentisi ve gerçekte de düşüş olması borsayı artırır. Bu iki etkinin hangisinin daha güçlü olacağını göreceğiz. Fakat görünen o ki, şu an için endeksin 0.9 sentin altına gevşemesi durumunda alım düşünülebilir. Yine de orta vadede bu yüksek faizlerden aşırı olumsuz etkilenen ve zor duruma düşecek şirketler olduğu unutulmamalıdır. Yeni tahta kapatmaları yaşanabilir. Aracı kurumlardan takas yükümlülüklerini yerine getiremeyenler olduğu biliniyor. Tüm bu faktörleri göz önünde bulundurarak, hisse ve aracı kurum seçiminde çok dikkatli olunması gerekiyor. 
     


 EKONOMİ</field>
</doc>
</add>