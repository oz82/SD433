<?xml version="1.0" encoding="UTF-8" ?>
<add>
<doc>
<field name="docno">38681</field>
<field name="source">Milliyet v.01</field>
<field name="url">www.milliyet.com.tr/2001/08/24/ekonomi/eko05a.html</field>
<field name="date">2001-08-23T21:00:00.000Z</field>
<field name="headline">Uzanlara ihtiyati tedbir</field>
<field name="text">Mahkeme, İş Bankası aleyhine Star gazetesinde, Joy ve Metro FM'de yapılan yayınları yeni krizlere yol açabileceği' gerekçesiyle durdurdu 
     EKONOMİ SERVİSİ 

     İş Bankası, "Star gazetesi tarafından banka aleyhine yapılan sistematik yayınların, İstanbul 4. Asliye Hukuk Mahkemesi tarafından ihtiyati tedbir konularak durdurulduğunu" bildirdi. 
     İş Bankası'ndan yapılan yazılı açıklamada, gazetenin "piyasanın dengesini bozduğu, doların yükselmesine sebep olduğu, hayali bilanço yayımladığı" şeklindeki asılsız haberlerle, İş Bankası aleyhine sistematik bir yıpratma kampanyası açması üzerine, konunun banka avukatları tarafından mahkemeye intikal ettirildiği kaydedildi. 
     
     İş Bankası RTÜK'e başvurdu 
     İstanbul 4. Asliye Hukuk Mahkemesi'nin, banka avukatlarının bu yayınlar hakkındaki ihtiyati tedbir isteğini kabul ettiği ifade edilen açıklamada, haberlerin benzerlerini yayınlayan radyolardan Joy FM ve Metro FM'nin yayınlarına da ihtiyati tedbir konulduğu belirtildi. Açıklamada, İş Bankası'nın, banka aleyhinde kasıtlı sistematik kampanya yürüttükleri gerekçesiyle, grubun tüm yayın organlarıyla ilgili savcılığa suç duyurusunda bulunduğu ve RTÜK'e başvurduğu da ifade edildi. 
     
     Dövizi altüst edebilir' 
     Öte yandan yayınlara ihtiyata tedbir koyan İstanbul 4. Asliye Hukuk Mahkemesi, kararının gerekçesinde, halen devam etmekte olan ekonomik kriz nedeniyle piyasaların allak bullak olduğu, doların bütün tahminlerin üzerine çıktığı bu durumda yapılacak yayınların çok önem kazandığını kaydetti. Gerekçede, "İncelenen gazetelerden yapılan yayınların ihtiyati tedbir talep eden bankanın iç ve dış piyasalardaki itibarını zedeleyebileceği, hassas olan döviz dengesini altüst edebileceği, davalı tarafından yapılan bu kabil yayınların h l devam etmekte olduğu, bu yayınların bankaya büyük zararlar verebileceği gibi yeni krizler çıkmasına da yol açabileceği anlaşılmıştır" denildi. 
     



 EKONOMİ</field>
</doc>
</add>