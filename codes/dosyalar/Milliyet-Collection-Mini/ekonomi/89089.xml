<?xml version="1.0" encoding="UTF-8" ?>
<add>
<doc>
<field name="docno">89089</field>
<field name="source">Milliyet v.01</field>
<field name="url">www.milliyet.com.tr/2002/06/11/ekonomi/eko02.html</field>
<field name="date">2002-06-10T21:00:00.000Z</field>
<field name="headline">Kazanımlar korunmalı</field>
<field name="text">IMF Türkiye Temsilcisi Odd Per Brekk, ekonominin belirsizliklere karşı direncinin arttığını ancak başarıların da korunması ve ilerletilmesi gerektiğini söyledi 
     EKONOMİ SERVİSİ 

     Uluslararası Para Fonu IMF Türkiye Temsilcisi Odd Per Brekk, ekonomik programda elde edilen başarıların, Türkiye ekonomisini siyasi ve ekonomik belirsizliklere karşı daha güçlü hale getirdiğini söyledi. 
     CNBC-e'ye açıklamalarda bulunan Brekk, IMF'nin, siyasi konulardan çok ekonomiye odaklandığının altını çizerken, "Şu anda önemli olan konu, bu başarıların korunmasını ve çok daha ileriye götürülmesini sağlayabilmek. Programa bağlı kalmak ve tam olarak uygulamak çok önemli" dedi. Brekk, "Her türlü siyasi gelişmeye rağmen bunu başarmak zorundasınız" mesajı verdi. 
     
     Nereden buldun uyarısı 
     Ekonomik programın özellikle "özelleştirme" ayağında sorun yaşandığını belirten Brekk, dünya piyasalarının da düzelmesiyle bu sorunun aşılabileceğini kaydetti. 
     Brekk, yıl sonuna kadar yurtdışından getirilerek şirket sermayelerine eklenecek paranın kaynağının sorulmamasını öngören düzenleme konusunda da hükümete uyarılarda bulundu. 
     Brekk, bu konudaki uluslararası deneyimlerin, aslında bu tarz adımların çok iyi sonuçlar vermediğini gösterdiğini belirterek, "Çünkü bu, özellikle hükümetin vergi toplama çabalarıyla ilgili olarak yanlış bir sinyal gönderebiliyor. Bunu göz önüne alacak olursak eğer hükümet bunda ısrarlıysa o zaman bir şekilde bu tasarının genel vergi toplama çabalarıyla birleştirilmesi gerekiyor" dedi. 
     



 EKONOMİ</field>
</doc>
</add>