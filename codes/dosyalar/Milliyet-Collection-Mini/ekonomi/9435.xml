<?xml version="1.0" encoding="UTF-8" ?>
<add>
<doc>
<field name="docno">9435</field>
<field name="source">Milliyet v.01</field>
<field name="url">www.milliyet.com.tr/2001/03/01/ekonomi/eko10.html</field>
<field name="date">2001-02-28T22:00:00.000Z</field>
<field name="headline">Döviz rezervi 5.4 milyar dolar eridi</field>
<field name="text">ANKARA Anka 

     Dövizin çıpa olarak kullanıldığı kur programından vazgeçerek dalgalı kur sistemine geçmek zorunda kalan Merkez Bankası'nın döviz rezervinde, 5.4 milyar dolara yakın erime yaşandı. 
     Mekez Bankası verilerine göre, piyasaların allak bullak olduğu ve gecelik faizlerin rekor rakamları gördüğü geçen hafta döviz rezervinde 5 milyar 362 milyon dolarlık gerileme meydana geldi. Böylece, 16 Şubat itibariyle 27.9 milyar dolarla bugüne kadarki en yüksek düzeyine ulaşan döviz rezervi, 23 Şubat'ta 22.6 milyar dolara kadar indi. 
     Bu gerilemede, bankanın yoğun döviz satışları ile Hazine'nin döviz mevduatında yaşanan gerileme rol oynadı. 
     Merkez Bankası'nın döviz varlıkları da 2.8 milyar dolar azalarak 3.5 milyar dolara indi. 
     Bankanın dış varlıkları 4.7 milyar dolarlık gerilemeyle 27.7 milyar dolar, döviz yükümlülükleri de 1 milyar 907 milyon dolarlık düşüşle 24 milyar 275 milyon dolar düzeyinde gerçekleşti. 
     


 EKONOMİ</field>
</doc>
</add>