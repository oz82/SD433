<?xml version="1.0" encoding="UTF-8" ?>
<add>
<doc>
<field name="docno">2211</field>
<field name="source">Milliyet v.01</field>
<field name="url">www.milliyet.com.tr/2001/01/15/ekonomi/eko01.html</field>
<field name="date">2001-01-14T22:00:00.000Z</field>
<field name="headline">Eğitim ve sağlıkta Namibya'dan newline geriyiz</field>
<field name="text">Türkiye sağlık ve eğitim harcamalarında dünyada son sıralarda yer alıyor 
     Ekonomik gelişmişlik göstergeleri içinde gösterilen eğitim ve sağlığa ayrılan kaynak açısından Türkiye, dünya sıralamasında oldukça gerilerde kalıyor. 
     Birleşmiş Milletler Nüfus Fonu UNFPA verilerinden yapılan derlemeye göre, Türkiye'nin kişi başına sağlık harcaması 187.2 dolarda, kişi başına eğitim harcaması ise 146.4 dolarda kalıyor. 
     Eğitim harcamaları gelişmiş ülkelerde genelde 900 - 1000 doların, İskandinav ülkeleri ile ABD ve Kanada'da 1,500 doların üzerinde seyrediyor. Türkiye ile benzer gelir seviyelerine sahip ülkelerde 200 - 350 dolarlarda kalmakla beraber, Polonya örneğinde olduğu gibi 500 doları aştığı da görülüyor. Kişi başına eğitim harcamalarında Türkiye, verisi bulunan 123 ülke içinde 73. sırayı alıyor. Eğitim harcamalarında Türkiye'yi geride bırakan ülkeler arasında Namibya, Tunus, hatta Türkiye'nin yarısı kadar bir kişi başına gelire sahip Fas, Mısır gibi Afrika ülkeleri de bulunuyor. 
     
     Sağlıkta 50'nci sıradayız 
     Kişi başına dünyada en fazla sağlık harcamasını 1,913.8 dolarla ABD yapıyor. Almanya'nın 1,830 dolarla ikinciliğe yerleştiği bu alanda, Türkiye, yaptığı 187.2 dolarlık harcama ile 133 ülke arasında 50. sıra ile sağlıkta eğitime göre nispeten daha iyi bir durumda bulunuyor. İskandinav ülkeleri sağlık harcamalarında da önlerde yer alıyorlar. 
     
     En zenginle, en fakir arasında 234 kat fark var 
     Türk - İş'in yaptığı çalışmaya göre, Türkiye OECD içinde, ''gelir dağılımının en dengesiz ve kişi başına düşen gelirin en düşük olduğu ülke'' konumunda bulunuyor. Raporda, Türkiye'de en yoksul 134 bin ailenin, hane başına yıllık ortalama gelirinin 392 dolarda kaldığı, en zengin 134 bin ailede ise 91 bin 898 dolara ulaştığı vurgulanarak, aradaki farkın 234 kat olduğu kaydedildi. 
     
     
Türkiye son sıralarda 
Kişi Başına hükümet harcaması 1998- Ülkeler Tüketilebilen gelir Eğitim Sağlık Norveç 26,196 1,951.6 1,627.0 ABD 29,240 1,567.3 1,913.8 Fransa 21,214 1,281.3 1,511.2 Almanya 22,026 1,059.4 1,830.0 İtalya 20,365 993.8 1,092.7 Çek Cum. 12,197 625.7 794.4 Polonya 7,543 563.5 318.0 G. Kore 13,286 488.9 341.7 Namibya 5,280 479.9 195.2 Macaristan 9,832 455.2 419.3 Yunanistan 13,994 433.8 732.2 Tunus 5,169 397.0 162.1 Malezya 7,699 381.1 108.0 Meksika 7,450 362.8 218.4 Brezilya 6,460 327.5 222.1 Rusya 6,180 218.8 289.1 İran 5,121 205.3 88.1 Romanya 5,572 201.1 164.0 Ürdün 2,615 177.3 123.9 Fas 3,188 159.7 43.0 Mısır 3,146 150.7 54.7 Bulgaristan 4,683 148.9 153.0 Türkiye 6,594 146.4 187.2 Çin 3,051 71.1 61.2      
     


 EKONOMİ</field>
</doc>
</add>