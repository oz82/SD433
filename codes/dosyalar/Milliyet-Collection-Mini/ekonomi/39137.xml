<?xml version="1.0" encoding="UTF-8" ?>
<add>
<doc>
<field name="docno">39137</field>
<field name="source">Milliyet v.01</field>
<field name="url">www.milliyet.com.tr/2001/08/27/ekonomi/eko10.html</field>
<field name="date">2001-08-26T21:00:00.000Z</field>
<field name="headline">Vergi gelirleri enflasyonun altında</field>
<field name="text">MUSTAFA ÖZYÜREK Vergi Dünyası 
     Maliye Bakanlığı temmuz ayı dahil 7 aylık bütçe gerçekleşmelerini açıkladı. Rakamlar yaşanan krizin bütçeyi olumsuz etkilediğini gösteriyor. 
     Bütçedeki faiz harcamaları faiz dışı giderlerin çok üstünde. Yedi ayda 20.6 katrilyon faiz ödenmişken diğer tüm kamu harcamaları toplam 18.7 katrilyon lira. Aynı dönemde bütçe açığı 12.3 katrilyon liraya çıkmış durumda. Bu rakamlar Türkiye bütçesinin bir faiz ödeme bütçesi haline dönüştüğünün açık kanıtı. 
     Faiz dışı bütçe fazlası, 2000 yılının yedi aylık dönemine göre 60 artışla 8.3 katrilyon liraya ulaşıyor. Hükümetin hedefi açısından başarı. Ancak bu fazla eğitim, sağlık gibi sosyal harcamalar kısılarak, yatırımdan vazgeçilerek, kamu personeline yeterli ücret ödenmeyerek sağlanmaktadır. Bir anlamda halkın fakirleşmesinin bedeli niteliğinde. 
     2001 yılının yedi aylık döneminde, belli başlı vergilerdeki geçen yıla göre değişimler aşağıdaki tabloda gösterilmiştir. 
     
Trilyon TL  OCAK - TEMMUZ 2000 OCAK - TEMMUZ 2001 Artış 2001 yılı bütçe hedefi Vergi gelirleri 14.373 19.737 37.3 37.710 Gelir Vergisi 3.294 6.326 92.0 10.186 Kurumlar Vergisi 1.009 1.213 20.2 2.100 Motorlu Taşıtlar Vergisi 144 300 108.3 378 Dahilde alınan KDV 2.349 3.422 45.6 7.220 Taşıt Alım Vergisi 216 140 -35.1 431 Akaryakıt Tüketim Vergisi 2.035 2.457 20.7 5.650 Banka ve Sigorta Muameleleri Vergisi 496 1.110 123.7 1.180 Özel İletişim Vergisi 192 288 50.0 618 Özel İşlem Vergisi 115 176 53.0 400 İthalde alınan KDV 1.982 2.502 26.2 5.923 Vergi dışı normal gelirler 1.711 4.747 177.4 6.778      
     Tabloda görüldüğü gibi 7 ayda vergi gelirlerinde 37.3 artış olmuş. Aynı dönemde enflasyon TEFE 49.3 olduğuna göre vergi gelirlerinde reel olarak 12 gerileme söz konusu. Özellikle KDV ve ATV tahsilatındaki düşüklük reel sektördeki krizin doğal sonucu. 
     Piyasada bir canlanma olmazsa vergi tahsilatındaki gerileme kaçınılmaz olarak devam eder. 
     
     İyimser tahmin zor 
     Hazırlıklarına başlanan 2002 yılı bütçesi açısından da ne yazık ki, iyimser bir tahminde bulunmak mümkün değil. 
     Vergi dışı gelirlerdeki olağanüstü artış, İş Bankası - Telekom Italia ortaklığının GSM 1800 ARIA için ödedikleri lisans satış bedelinden ileri geliyor. İş Bankası'nı olur olmaz suçlayanların, bu bankanın, POAŞ'ın özelleştirilmesinde 1.2 milyar dolar ARIA'dan 2.5 milyar dolar Hazine'ye kaynak sağladığını unutmamaları gerekir. 
     
     Yeni önlemler lazım 
     Vergi gelirleri tahsilatı enflasyonun altında kalırken, aynı zamanda tahakkuk - tahsilat oranında da düşüş gözleniyor. 2000 yılının yedi ayında tahakkuk eden verginin 82.1'i tahsil edilirken, 2001 yılının aynı döneminde bu oran 78.3'e düşmüş durumda. 
     Önümüzdeki aylarda ekonomiyi canlandıracak, reel sektörün sıkıntılarını giderecek önlemler alınmazsa, bütçe uygulama sonuçları daha kötüye gider. 
     Kur - faiz - borsa üçgenine sıkışmış bir ekonomi politikasını bir kenara alıp, üreten, istihdamı yaratan sektörleri canlandıracak çareler aramalıyız. 
     



 EKONOMİ</field>
</doc>
</add>