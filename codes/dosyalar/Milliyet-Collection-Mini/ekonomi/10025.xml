<?xml version="1.0" encoding="UTF-8" ?>
<add>
<doc>
<field name="docno">10025</field>
<field name="source">Milliyet v.01</field>
<field name="url">www.milliyet.com.tr/2001/03/05/ekonomi/eko08.html</field>
<field name="date">2001-03-04T22:00:00.000Z</field>
<field name="headline">Lira, şubatta yüzde 24.6 değer kaybetti</field>
<field name="text">1999'dan 2000 sonuna kadar dolara karşı değerlenen TL, şubatta reel olarak yüzde 25'e yakın değer yitirdi 
     ANKARA ANKA 

     Dalgalı kur rejimine geçişle birlikte Türk Lirası'nın TL dolar ve euroya karşı reel olarak değer kazanma süreci de sona erdi. Türk Lirası şubat ayında dolar karşısında yüzde 24.6 oranında, euro karşısında ise yüzde 24.3 oranında reel anlamda değer kaybetti. 
     
Dövizdeki artış yüksek      TEFE artışının yüzde 2.6 olduğu şubatta, doların Türk Lirası karşılığı yüzde cari olarak 36.1, euro ve markın TL karşılığı ise yüzde 35.5 oranda artmıştı. Kur artışlarının enflasyonun çok üzerinde gerçekleşmesi nedeniyle Türk Lirası reel olarak yeni bir değer kaybetme sürecine girmiş oldu. Türk Lirası, 1999 sonunda uygulamaya konulan kur programı döneminde dolar ve euro karşısında sürekli değer kazanmıştı. 
     TL Ocak 2000 ve Ocak 2001'i kapsayan 13 aylık dönemde dolar karşısında yüzde 7.8, Euro ve mark karşısında ise yüzde 14.6 oranında reel anlamda değer kazanmıştı. Ancak, şubat ayında dalgalı kur sistemine geçilmesiyle yaşanan devalüasyon TL'nin kazandığı değerin tümünü alıp götürdü ve bu paralar karşısında reel olarak değer kaybetmiş bir konuma getirdi. 
     
Euroya karşı da zayıfladı      Şubat sonu itibariyle 1999 sonuna göre Türk Lirası, dolar karşısında yüzde 22.2, euro ve mark karşısında ise yüzde 12.8 oranlarında reel olarak değer kaybetmiş konuma geldi. 
     Son 14 aylık dönemde, toptan eşya fiyatlarındaki artış yüzde 139.3 oranında kalırken, dolar kurunda yüzde 70,6, euro ve mark kurunda ise yüzde 57.1 oranlarında artış yaşandı. 
     


 EKONOMİ</field>
</doc>
</add>