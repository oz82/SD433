<?xml version="1.0" encoding="UTF-8" ?>
<add>
<doc>
<field name="docno">144</field>
<field name="source">Milliyet v.01</field>
<field name="url">www.milliyet.com.tr/2001/01/02/ekonomi/eko04.html</field>
<field name="date">2001-01-01T22:00:00.000Z</field>
<field name="headline">AB'nin mali yardımı şart'</field>
<field name="text">DPT Müsteşarı İzmirlioğlu, Türkiye'ye de AB'nin diğer aday ülkeler için oluşturduğu gibi mali yardım programı uygulanmalı' dedi 
     ANKARA Milliyet 

     Avrupa Birliği AB tam üyeliği ve katılım ortaklığı belgesi çerçevesinde hazırlıklarını yürüttüğü "Ulusal Program"ın ilk aşama çalışmalarını tamamlayan ve ekonomik hedefleri takvime bağlayan Devlet Planlama Teşkilatı DPT Müsteşarı Dr. Akın İzmirlioğlu, "AB'nin Türkiye'nin özverili çabalarına destek olması, diğer adaylarla aynı muameleye tabi tutması gerektiğini" söyledi. 
     Türkiye Ulusal Programı ilk aşama çalışmalarıyla ilgili önsöz makalesinde Türkiye - AB ilişkilerine ve Ulusal Program'ın içeriğine değinen İzmirlioğlu, yeni dönemde "diyalog ve işbirliğinin artırılması" gerektiğinin altını çizdi. 
     
     Yeterli destek yok 
     AB'nin Türkiye'ye ayrımcı davranmadığını belirleyecek temel ölçütlerden birisinin, diğer aday ülkeler için oluşturulan mali yardım programlarına benzer bir programın Türkiye için de ilan edilmesi olduğunu belirten İzmirlioğlu şöye devam etti 
     "Türkiye, AB tarafından diğer aday ülkeler için oluşturulan mali yardım programlarına benzer programlardan en az diğer ülkeler kadar faydalandırılmayı kendisine karşı ayrımcı davranılmadığının temel göstergelerinden birisi olarak değerlendirmektedir. AB ile Gümrük Birliği'ni yeterli mali destek almadan gerçekleştiren Türkiye, tam üyeliğin gereklerini yerine getirme aşamasında, ihtiyaçlarına cevap verecek düzeyde ve diğer aday ülkelere sağlanana benzer bir mali programın kendisi için de oluşturulmasını beklemektedir." 
     


 EKONOMİ</field>
</doc>
</add>