<?xml version="1.0" encoding="UTF-8" ?>
<add>
<doc>
<field name="docno">6480</field>
<field name="source">Milliyet v.01</field>
<field name="url">www.milliyet.com.tr/2001/02/11/ekonomi/aeko.html</field>
<field name="date">2001-02-10T22:00:00.000Z</field>
<field name="headline">...500 bin kişinin güvencesi yok</field>
<field name="text">İhlas Finans Kurumu, Fon'a devredilmeyecek. Kurumda, k r-zarar ortaklığı hesabı açtıranlar için iki yol var Ya ticaret mahkemesinde alacak davası açmak ya da kurumun iflasını talep etmek 
     ZÜLFİKAR DOĞAN - TARIK YILMAZ 

     Bankacılık Düzenleme ve Denetleme Kurulu'nun genel hukuk hükümlerine tasfiye olacağını açıkladığı İhlas Finans Kurumu'nda 700 trilyon liraya yakın olan alacaklar için hesap sahipleri için uzun bir hukuk süreci başlıyor. 
     Bankalar Kanunu'nda yapılan son düzenlemelerle yasa kapsamına alınan, denetimleri Bankalar Yeminli Murakıpları Kurulu'na verilen Özel Finans Kurumları ÖFK ile ilgili olarak yasa değişikliği görüşmeleri sırasında TBMM komisyonlarında bu kuruluşların banka statüsüne getirilmeleri tartışılmış, ancak ÖFK lobisi getirilecek ilave yükümlülükler, nedeniyle buna karşı çıkmıştı. 
     Bu nedenle Tasarruf Mevduatı Sigorta Fonu kapsamında dışında bulunan İhlas Finans için hukuki süreç ya ticaret mahkemesine bireysel alacak davası açarak ya da tüm alacaklıların şirketin iflasını isteyerek iflas masasının oluşturulması şeklinde başlayacak. Tasfiye kararı alınması nedeniyle ağırlıklı olarak üzerinde durulan konu iflas prosedürü olacak. 
     
     İflas prosedürü 
     - İflas masasında görevli tasfiye memuru, ilk bilanço ve envanter kayıtlarını çıkaracak. 
     - Alacaklılar da ellerindeki hesap cüzdanlarıyla alacaklarını iflas masasına kaydettirecek. 
     - Tasfiye memurlarının nakde çevirdikleri tutar alacaklılara ikametgahı biliniyorsa taahhütlü mektupla, bilinmiyorsa ilan yoluyla bildirilecek. 
     - Memurlar, tüm varlıkları nakde çevrildikten sonra eğer malvarlığı borçları karşılıyorsa alacaklıları davet ederek ve yasada belirtilen sıra cetveline uygun olarak ödenme yapılacak. 
     - Parasını alamayan ancak alacağı bilinen alacaklıların parası ise notere verilecek. 
     - Tüm ödemeler yapıldıktan sonra eğer para kalırsa kalan kısım ortaklara dağıtılacak. 
     - Ancak daha önceki örneklere bakılarak İhlas Finans'ta da malvarlıkları borçları karşılaması beklenmiyor. 
     - Buna göre, ilk sırada olan çalışanlar ile devletin vergi ve diğer alacaklarının nakde çevrilen kaynakları ancak karşılayacağı tahmin ediliyor. 
     - Bu nedenle alacaklılar için oluşturulan sıra cetvelinde en sonda yer alan kar - zarar ortaklığı hesabı sahipleri, 1994 yılındaki krizde iflası istenen Çarmen Menkul Değerler'de olduğu gibi hiçbirşey alamamakla karşı karşıya bulunuyorlar. 
     
     Bireysel alacak davası açılabilir 
     BDDK yetkilileri, bu kuruluşlarda mevduatı bulunanlar açısından, Bankalar Yasası yönünden yapılabilecek bir şey olmadığını, tasarruflarının fon tarafından ödenmesinin de söz konusu olamayacağını belirterek, alacak davasının açılması gerektiğini kaydediyorlar. Özel finans kuruluşu statüsünde faaliyette bulunan kuruluşlardaki "kar - zarar ortaklığı" hesaplarında toplam yaklaşık 5 milyar dolar düzeyinde mevduat olduğu, bunun 1 milyar dolarlık kısmının İhlas Finans'ta olduğu kaydediliyor. 
     Faizsiz bankacılık sistemini uygulayan ve kar - zarar ortaklığı sistemiyle mevduat toplayan ÖFK'lardaki mevduatın yüzde 70'i aşan bölümünün ise dolar - mark bazlı dolayısıyla döviz hesabı olduğu belirtiliyor. 
     
Diyanet Vakfı da ortak 764 trilyon liralık mevduatı var Kuruluş tarihi 16 Şubat 1995 Ödenmiş sermayesi 10 trilyon Mevduat 2000 9 764.8 trilyon Aktif toplamı 2000 9 900.8 trilyon Faiz geliri 2000 9 128.4 trilyon Net kar 2000 9 6.6 trilyon Personel sayısı 799 Şube sayısı 35      
     
Ortaklık yapısı Ortak Pay İhlas Holding 50.27 İslam Kalkınma B. 10.00 T. Diyanet Vakfı 2.99 Halka açık 34.58 Diğer 2.15      
     
Şirketin yönetimi      Yönetim Kurulu Başkanı A. Mücahid öREN 
     Yönetim Kurulu B. Vekili Ayhan APAK 
     Yönetim Kurulu Üyesi ve Genel Müdür Ömer Adnan Uncuoğlu 
     Yönetim Kurulu Üyeleri Ali Tubay Gölbaşı, Mustafa Ruşen Selçuk, Hon. Br Karnaen A. Perwataatmadja, Mehmet Kervancı, 
     


 EKONOMİ</field>
</doc>
</add>