<?xml version="1.0" encoding="UTF-8" ?>
<add>
<doc>
<field name="docno">7477</field>
<field name="source">Milliyet v.01</field>
<field name="url">www.milliyet.com.tr/2001/02/17/ekonomi/eko09.html</field>
<field name="date">2001-02-16T22:00:00.000Z</field>
<field name="headline">Danıştay'dan Aktaş'a veto</field>
<field name="text">ANKARA Milliyet 

     Danıştay'ın en son karar organı İdari Dava Daireleri Genel Kurulu, Aktaş Elektrik A.Ş'ye İstanbul'un Anadolu yakasından elektrik dağıtım ve ticareti hizmetlerinin yapılması için görev verilmesine ilişkin imtiyaz sözleşmesini hukuka uygun bulmadı. Genel Kurul, imtiyaz sözleşmesinin iptal isteminin reddine ilişkin 10. Daire'nin kararını bozdu. 
     Elektrik Mühendisleri Odası'nın 2 Aralık 1997'de Enerji ve Tabii Kaynaklar Bakanlığı ile Aktaş Elektrik A.Ş arasında imzalanan "İstanbul'un Anadolu yakasından elektrik dağıtım ve ticareti hizmetlerinin yapılması için görev verilmesine ilişkin imtiyaz sözleşmesinin" iptali istemiyle dava açtı. 10. Daire iptal istemini reddetti. Bu kez oda Danıştay İdari Dava Daireleri Genel Kurulu'na temyiz başvurusu yaptı. ve son sözü Genel Kurul söyledi. 
     
Kamu yararı      İmzalanan imtiyaz sözleşmesinde "kamu yararı" bulunmadığına da işaret eden Genel Kurul, 10. Daire'nin imtiyaz sözleşmesinin iptal isteminin reddine ilişkin kararını oy çokluğuyla bozdu. Genel Kurul, imtiyaz sözleşmesinin iptal edilmesi gerektiğine de dikkati çekti. 
     Genel Kurul, daha önce de imtiyaz sözleşmesinin yürütmesini durdurmuştu. Enerji Bakanlığı, Genel Kurul'un daha önce verdiği yürütmeyi durdurma kararı üzerine 6 Ekim 1999'da Aktaş Elektrik A.Ş'nin yönetimine el koymuştu. 
     Genel Kurul'un gerekçeli kararı tamamlandıktan sonra 10. Daire davayı yeniden ele alacak. 10. Daire, Genel Kurul'un görüşü doğrultusunda Enerji ve Tabii Kaynaklar Bakanlığı ile Aktaş Elektrik A.Ş arasında 2 Aralık 1997'de imzalanan imtiyaz sözleşmesini iptal etmesi gerekiyor. 
     


 EKONOMİ</field>
</doc>
</add>