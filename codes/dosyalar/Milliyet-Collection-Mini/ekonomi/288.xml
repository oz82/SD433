<?xml version="1.0" encoding="UTF-8" ?>
<add>
<doc>
<field name="docno">288</field>
<field name="source">Milliyet v.01</field>
<field name="url">www.milliyet.com.tr/2001/01/03/ekonomi/eko05a.html</field>
<field name="date">2001-01-02T22:00:00.000Z</field>
<field name="headline">Nasdaq iki yılını kaybetti</field>
<field name="text">Wall Street 2001'e kayıpla başladı. Salı günü Nasdaq endeksi yüzde 7.23 değer kaybetti. Kaybın en önemli nedeni şirketlerden gelen düşük kar haberleri 
     şule YüCEBIYIK 

     Wall Street, 2001'e büyük kayıplarla başladı. ABD'nin teknoloji hisseleri ağırlıklı endeksi Nasdaq dün 22 ayın en düşük işlem hacmine geriledi. 
     Yeni yılın ilk günlerinde borsalara değer kaybettiren sorun ise eski Düşük kar endişeleri. 
     şirketlerin birbiri ardına düşük kar açıklamaları ve beklentileri sinirleri zaten gergin olan yatırımcıları satışa yöneltince Nasdaq, yaklaşık iki yıl geriye giderek yüzde 7.69 düşüş kaydetti. 
     Borsaları düşüren bir başka neden ise Amerikan imalat sektöründeki sürpriz gerileme oldu. Aralık ayında imalat sanayiinin yüzde 43.7 oranına gerilediği açıklandı. Bu açıklama, ABD ekonomisindeki durgunluk endişelerinin somut bir kanıtı oldu. 
     Bu konuda açıklanan raporun etkisiyle dün öğle saatlerinde yüzde 6'nın üzerinde değer kaybeden endeks, akşama doğru toparlanamadı ve günü yüzde 7.69 düşüşle, 2, 292.89 işlem hacminden kapattı. Nasdaq, 2000 yılını da yüzde 39 oranındaki rekor düşüşle kapatmıştı. 
     Ekonomideki gelişmelerden anında etkilenen Dow Jones endeksi ise yüzde 1 değer kaybına uğradı. 
     Wall Street'de yaşanan deprem, yatırımcıları ABD hükümetinin 10 yıl vadeli olarak çıkardığı, daha az getirili ama güvenli olan hazine bonolarına yöneltti. 
     Analistler, dün yaşanan gelişmeleri, "borsaların parlak günleri geride kaldı" şeklinde yorumlarken, yatırımcıları 2001 yılı içinde sık sık bu tür manzaralarla karşı karşıya kalacakları yönünde uyardılar. 
     Analistler ayrıca borsalardaki bu durumun, Amerikan Merkez Bankası'na FED , bu ayın sonundaki ilk toplantısında faiz indirimi yapması için yeterli bir gerekçe olduğunu ifade ettiler. 
     Yatırımcılar, FED tarafından yapılabilecek bir faiz indiriminin şirketlerin bu yıl hızla düşmesinden endişe edilen karlarını artırabileceği umudundalar. 
     Salı günkü Wall Street depreminde en çok kaybedenler arasında büyük şirketler yer aldı. Cisco Systems hisseleri yüzde 3.75 gerilerken, American Express yüzde 3.06, J.P. Morgan Chase yüzde 2 değer kaybetti. 
     


 EKONOMİ</field>
</doc>
</add>