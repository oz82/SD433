<?xml version="1.0" encoding="UTF-8" ?>
<add>
<doc>
<field name="docno">39727</field>
<field name="source">Milliyet v.01</field>
<field name="url">www.milliyet.com.tr/2001/08/31/ekonomi/eko05.html</field>
<field name="date">2001-08-30T21:00:00.000Z</field>
<field name="headline">Sermaye fikirle buluşuyor</field>
<field name="text">EVRİM ERGİN 

     Türkiye Bilgi İşlem Hizmetleri Derneği TÜBİSAD ile Sabancı Üniversitesi'nin her yıl organize ettiği "Girişimciler ile Sermayedarları Buluşturma - Tanıştırma Etkinliği" parası olup fikri olmayanlar için iyi bir fırsat. 
     Bu yılki etkinlik için toplam 76 proje başvurusu arasından yapılan titiz bir eleme sonucunda 27 proje, kendilerini sermaye sahiplerine anlatmak için hak kazandı. 7 Eylül'de yapılacak toplantıda proje sahiplerine yaklaşık olarak 30 dakikalık süre tanınacak ve bu süre içerisinde risk yatırımcılarını ikna etmeleri istenecek. 
     Geçen hafta böyle bir sunumun nasıl yapılması gerektiği ve yatırımcıların hangi özellikleri dikkate aldığı konusunda hızlandırılmış bir eğitim alan girişimcilerin bazı projeleri şunlar 
     İnternet üzerinden haberciliği daha geliştirmek ve sesli haber portalları oluşturmak. 
     Tanıştığınız yeni insanların kartvizitlerini wap yardımıyla internet üzerinden toplamak ve bir veri tabanı oluşturarak daha geniş bir ajanda yapmak. 
     İnternet üzerinde oluşturulacak bir veri tabanı ile tüm KOBİ'lerin muhasebe kayıtlarını buraya aktarmak. 
     Bir diğer proje ise doktorların yüzyıllardan bu yana kullandığı steteskopun internet yardımıyla çok daha gelişkin bir hale getirilmesi ve hastaların sürekli olarak takip edilmesi. 
     



 EKONOMİ</field>
</doc>
</add>