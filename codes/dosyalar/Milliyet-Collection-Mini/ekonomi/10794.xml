<?xml version="1.0" encoding="UTF-8" ?>
<add>
<doc>
<field name="docno">10794</field>
<field name="source">Milliyet v.01</field>
<field name="url">www.milliyet.com.tr/2001/03/11/ekonomi/eko05.html</field>
<field name="date">2001-03-10T22:00:00.000Z</field>
<field name="headline">Şimdi moda çocuk</field>
<field name="text">Çocuk giysileri pazarında marka patlaması yaşanıyor. DKNY, Moscihone ve Calvin Klein'in çocuk ürünleri de Beymen'le Türkiye'ye geliyor 
     ESRA AKIN 

     Yetişkinlerin para harcamaktan kaçınmadığı çocuk giysileri pazarı ünlü markalarla renklendi. Artık pek çok mağazanın kıyafetten, aksesuvara kadar çocuklara yönelik her türlü eşyaların satıldığı reyonları var. 
     İngilizlerin ünlü markalarından Laura Ashley, sadece kız çocukları için koleksiyon hazırlıyor. Türkiye temsilciliğini DemSA'nın üstlendiği Laura Ashley'in Bağdat Caddesi, Teşvikiye ve Adana ile İzmir CarrefourSA mağazaları bulunuyor. 
     Benetton ise çocukların da markalı giyim sevdiklerini ilk keşfeden uluslararası markalardan. Çocuklar için açılan Benetton 012'nin Türkiye'deki mağaza sayısı 65'e ulaştı. 
     
Beymen Kids'de yeni markalar      Beymen Kids adıyla satışa sunulan Beymen'in çocuk koleksiyonu da bu yıl DKNY, Moscihone ve Calvin Klein gibi yabancı çocuk markalarıyla ürün yelpazesini genişletecek. Beymen Kids'in İstanbul'da Capitol ve Carrousel, Ankara'da Migros ve İzmir olmak üzere toplam dört mağazası ile Beymen ve Beymen Club mağazalarında 12 Beymen Kids "corner"ı var. 
     Mudo Collection da ilk defa 1994 yılında satışa sunduğu çocuk koleksiyonunda beklenenin üzerinde satışa ulaşınca ürün çeşitliliğini artırdı. Mudo'nun çocuklara yönelik çalışmaları Mudo Kids, Naf Naf Junior ve Chevignon Kids olarak adlandırıldı. Chevignon Kids kareli gömlekleri, kargo pantolonları ve eşofmanlarıyla erkek çocuklarına uygun tasarımlar yaparken, Naf Naf Junior tamamıyla kız çocukları için hazırlandı 
     Mavi Jeans de kurulduğundan bu yana çocuklara yönelik koleksiyon hazırlıyor. Mavi Minix adıyla 6 - 13 yaş arasındaki çocuklara üretim yapan Mavi Jean's Türkiye'de 520 satış noktasına sahip. 
     
Yutulabilir düğme      Yabancı mağaza zincirleri de çocuk koleksiyonlarını Türkiye'ye taşıyor. İngiliz markası Marks Spencer, çocuk koleksiyonunda, bebekler için zarar verme ihtimali olan fermuar gibi aksesuvarların bulunmadığı, yutulduğunda zarar vermeyen düğmeler, paslanmaz çıtçıtlarla, yanmaz kumaşları kullanıyor. 37 ülkede faaliyet gösteren İspanyol Zara da Türkiye'de çocuk koleksiyonunu satıyor. 
     
ÇOCUKLARA ÖZEL      Marks Spencer çocuk kıyafetlerinde yutulduğunda zarar vermeyen düğmeler, paslanmaz çıtçıtlar, yanmaz kumaşlar kullanıyor. İngilizlerin ünlü markası Laura Ashley sadece kız çocukları için koleksiyon hazırlıyor. Mudo ise çocuklar için üç ayrı markaya sahip. Bunlardan Chevignon Kids erkek çocuklara, Naf Naf Junior ise kız çocuklarına hitap ediyor. 
     


 EKONOMİ</field>
</doc>
</add>