<?xml version="1.0" encoding="UTF-8" ?>
<add>
<doc>
<field name="docno">6928</field>
<field name="source">Milliyet v.01</field>
<field name="url">www.milliyet.com.tr/2001/02/14/ekonomi/eko05.html</field>
<field name="date">2001-02-13T22:00:00.000Z</field>
<field name="headline">Yedi ayda 120 bin çalışan işten atıldı</field>
<field name="text">Temmuz 2000 ile Ocak 2001 döneminde ekonomik kriz gerekçe gösterilerek 120 bin kişi işten çıkarıldı 
     ATİLLA ÖZSEVER 

     Hükümetin uyguladığı istikrar programı ile artan durgunluk yoğun işten çıkarmalara yol açıyor. Türk - İş'in yaptığı araştırmaya göre, Temmuz 2000 ile Ocak 2001 tarihleri arasında 119 bin 351 kişi işten çıkarıldı. Türk - İş Genel Sekreteri Hüseyin Karakoç, uygulanan istikrar programı sonucu ekonomik daralma nedeniyle fabrikaların kapandığını ve işten çıkarmaların yoğunlaştığını söyledi. 
     Genel Sekreter Karakoç, Türk - İş'in il ve bölge temsilcilikleri kanalı ile yaptıkları araştırmada ağırlıklı olarak petrol, lastik, inşaat, otomotiv ve tekstil sektörlerinde işten çıkarmaların gerçekleştiğini bildirdi. 
     Bu dönemde 35 bin kişiyle en fazla işten çıkarma inşaat sektöründe gerçekleşirken en az işçi çıkaran sektör ise 6 kişiyle milli savunma işkolu oldu. Gölcük Tersanesi'nde çalışan Harb - İş üyesi 6 işçi işten çıkarıldı. 
     
     Özellikle otomotivde' 
     Türk - İş Genel Sekreteri Karakoç, araştırma ile ilgili şu bilgiyi verdi 
     "Özellikle otomotiv, tekstil sektöründe ve KOBİ'lerde işten çıkarmalar artıyor. İstikrar programı mevcut olan işsizliği daha da arttırdı. Biz TOBB ve TESK'e yazı yazdık. Bu yazılarda ekonomik nedenlerle kapanan işyerlerinin bildirilmesini istedik. Yeni istihdam alanlarının yaratılması için bu bilgileri dikkate alarak hükümetin önüne taleplerimizi ileteceğiz. Hayali ihracatçıya, boşaltılan bankalara değil gerçek üretim yapacak, istihdam yaratacak sektörlere destek verilmelidir." 
     
     Hocalar, iş güvencesi için kampa giriyor 
     Hükümet, işçi ve işveren kesimini temsilen 9 öğretim üyesi iş güvencesi yasa tasarısı ile ilgili olarak 16 - 18 Şubat 2000 tarihleri arasında Antalya'da bir araya gelecekler. İş hukuku alanında uzman olan öğretim üyeleri, iş güvencesi konusunda mutabakata vardıkları ve varamadıkları noktaları bir metin haline getirecekler. 
     Toplantıya her kesimi temsilen üç öğretim üyesi katılıyor. Çalışma Bakanlığı'nı Prof. Dr. Metin Kutal, Prof. Dr. Toker Dereli ve Prof. Dr. Savaş Taşkent temsil edecek. İşçi kesiminden Prof. Dr. Sarper Süzek Türk - İş , Prof. Dr. Öner Eyrenci Hak - İş , Prof. Dr. Devrim Ulucan DİSK , işveren kesimi TİSK'i temsilen de Prof. Dr. Münir Ekonomi, Prof. Dr. Nuri Çelik ve Prof. Dr. Tankut Centel katılacak. 
     
İşten çıkarmalar İşkolu İşçi sayısı İnşaat 35.000 Petrol, kimya, lastik 25.000 Dokuma 15.000 Banka, sigorta 10.000 Konaklama, eğlence 10.000 Gıda sanayii 9.500 Metal 4.044 Çimento, toprak, cam 2.969 Ticaret, büro 2.956 Deri 1.195 Gazetecilik 1.000 Kara taşımacılığı 1.000 Hava taşımacılığı 900 Madencilik 441 Enerji 231 Kağıt 60 Sağlık 49 Milli savunma 6 TOPLAM 119.351      
     


 EKONOMİ</field>
</doc>
</add>