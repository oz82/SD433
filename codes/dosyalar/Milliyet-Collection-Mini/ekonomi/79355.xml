<?xml version="1.0" encoding="UTF-8" ?>
<add>
<doc>
<field name="docno">79355</field>
<field name="source">Milliyet v.01</field>
<field name="url">www.milliyet.com.tr/2002/04/20/ekonomi/eko02.html</field>
<field name="date">2002-04-19T21:00:00.000Z</field>
<field name="headline">Dünya 2003'te toparlar</field>
<field name="text">Petrol fiyatları ve Ortadoğu'daki potansiyel bir savaşı en büyük tehlikeler olarak gören IMF'ye göre, dünya ekonomisi bu yıl yüzde 2.8, 2003'te ise yüzde 4 büyüyecek 
     IMF'nin Dünya Ekonomisinin Görünümü' adlı yarıyıl raporuna göre, Amerikan ekonomisi büyüyüp genişleyemezse, global ekonomi zarar görecek. Dünya ekonomisinde canlanmanın sürdürülebilirliliği konusunda önemli risklere dikkat çeken IMF, bu riskleri şöyle sıralıyor 
     "Petrol fiyatları daha da yükselebilir. Ortadoğu'da güvenlik durumu iyice kötüleşebilir. Dünya ekonomisini yavaşlatan sorunlar yeniden su yüzüne çıkıp global ekonomide sarsıntı yaratabilir. ABD'de cari işlemler açıklarının büyüklüğüne karşın, diğer zengin ülkelerdeki yüklü cari işlemler fazlaları, ABD'de kişisel tasarrufların yetersizliği, Amerikan dolarının değerlenmesi, euronun değerinin altında oluşu, birçok ülkede şirketler ve hane halklarının borçlarının fazlalığı, iyileşmeye karşın h l süren dengesizlikler arasında." 
     Rapora göre bu yıl yüzde 2.5 - 2.8'e çıkması beklenen global büyüme hızı, ABD ekonomisi canlanmaya devam ederse 2003'te yüzde 4'e çıkacak. ABD ekonomisinin bu yıl yüzde 2.3, 2003'te yüzde 3.4 büyümesi bekleniyor. Zengin ülkelerde enflasyon oranlarının da şimdiye kadarki en düşük düzey olan yüzde 1.3'e inmesi bekleniyor. 
     
     AB de umut vermiyor 
     IMF'ye göre, Avrupa Birliği'nde toplam ekonomik faaliyetler ve talep yetersiz. Canlanma zayıf da olsa başladı. Ekonomik büyüme 2002'de yüzde 1.4, 2003'te yüzde 2.9 civarında büyüyecek. 
     Japon ekonomisinde durgunluğun devam etmesi bekleniyor. Geçen yılki binde 4'lük küçülmeden sonra bu yıl yüzde 1 küçülme, 2003'e ise binde 8'lik büyüme bekleniyor. 
     
Euroya müdahale sinyali      Avrupa Merkez Bankası ECB Başkanı Wim Duisenberg, euro'nun değerinin fiyat seviyelerini tehdit etmesi halinde ECB olarak harekete geçeceklerini söyledi. 
     Duisenberg, ABD'de Dış İlişkiler Konseyi'nin bir toplantısında, " Euro değeri hızlı bir şekilde değişirse ki bunun kendisi bizim için fiyat istikrarımızı tehlikeye atar, o zaman bunun hakkında bir şeyler yapmamız gerekir" diye konuştu. 
     
Olağanüstü adımlar attınız'      Dünya Bankası Başkanı James Wolfensohn, "Türkiye, ekonomisini düze çıkarma yönünde, olağanüstü iyi adımlar attı. Devlet Bakanı Kemal Derviş uluslararası kuruluşları ikna etmeyi başardı. Son bir haftada IMF ve Dünya Bankası'ndan Türkiye için 2.3 milyar doları aşkın kredi onaylandı. Zannediyorum ki Türkiye en kötüsünü atlattı" dedi. 
     Ancak h l bazı risklerin bulunduğunu belirten Wolfensohn, şuları kaydetti 
     "Türkiye'nin bölgesel çatışmalardan etkilenmemesini umuyoruz. Şu ana kadar yaptığını sürdürürse, başarı şansı çok yüksek. Bu bizim ve IMF'nin görüşü." 
     Bu arada bahar toplantıları için Washington'da bulunan Devlet Bakanı Kemal Derviş, IMF Başkanı Horst Köhler ile ekonomik durumu görüştü. 
     



 EKONOMİ</field>
</doc>
</add>