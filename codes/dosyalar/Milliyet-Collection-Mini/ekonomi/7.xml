<?xml version="1.0" encoding="UTF-8" ?>
<add>
<doc>
<field name="docno">7</field>
<field name="source">Milliyet v.01</field>
<field name="url">www.milliyet.com.tr/2001/12/29/ekonomi/eko02.html</field>
<field name="date">2001-12-28T22:00:00.000Z</field>
<field name="headline">İhracata 6.8 milyar dolarlık destek</field>
<field name="text">Bu yıl ihracata 5.6 milyar dolar destek sağlayan Eximbank, seneye bu rakamı 6.8 milyar dolara çıkarmayı hedefliyor 
     EKONOMİ SERVİSİ 

     Türk Eximbank Genel Müdürü Ahmet Kılıçoğlu, kriz ortamında bile firmalara destek olmaya devam ettiklerini belirterek, bu yıl 2.9 milyar dolar nakdi kredi, 2.7 milyar dolar tutarında da sigorta garanti imkanı olmak üzere toplam 5.6 milyar dolarlık kaynak sağladıklarını bildirdi. 
     
     2002 umut veriyor' 
     2002'nin kolay bir yıl olmayacağını, ancak ekonomideki iyileşme sinyalleri ve yeni programın umut verdiğini kaydeden Kılıçoğlu, gelecek yıl Türkiye'nin ihracatının 32 milyar doları aşacağını öngördü. İthalatın ise 45.5 milyar dolara yükseleceğini tahmin eden Kılıçoğlu, "2002'de dış ticaret açığının 13 milyar dolar olabilir" dedi. Kılıçoğlu, 2002'de ihracata 3.5 milyar doları nakdi kredi ve 3.3 milyar doları sigorta garanti olmak üzere 6.8 milyar dolar tutarında destek sağlamayı öngördüklerini açıkladı. İhraç ürünlerinin yüzde 90'ının kısa vadeli finansman gerektirdiğini, bunlarda rekabet gücünü artırmak için kısa vadeli kredi kullandırımını sürdüreceklerini belirten Kılıçoğlu, şunları söyledi 
     "İhracatçı firmalara ticari ve politik risklerden arındırılmış bir ortamda çalışma imkanı sağlanacak, sigorta programlarından geniş ölçüde faydalanmalarını temin edecek mekanizmalara ağırlık verilecek. İhracata yönlendirmek amacıyla özellikle orta - uzun vadeli kredi gereksinimi olan firmalar ile yüksek teknoloji kullanan ve katma değeri fazla mallar üretenlere destek sağlanacak." 
     



 EKONOMİ</field>
</doc>
</add>