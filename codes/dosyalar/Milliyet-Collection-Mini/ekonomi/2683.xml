<?xml version="1.0" encoding="UTF-8" ?>
<add>
<doc>
<field name="docno">2683</field>
<field name="source">Milliyet v.01</field>
<field name="url">www.milliyet.com.tr/2001/01/18/ekonomi/eko05.html</field>
<field name="date">2001-01-17T22:00:00.000Z</field>
<field name="headline">Emek otelleri , Millenium Swissotel ve Radisson'un</field>
<field name="text">İşletme ihalesi yapılan altı otel 130 milyon dolara yenilenecek. İhaleyi alan zincirlerin k r payı ödeyeceği Emekli Sandığı 152 milyon dolar kazanacak 
     ANKARA Milliyet 

     Maliye Bakanı Sümer Oral, Emek otellerinin uluslararası otel zincirlerince işletilmesi için yapılan ihalenin sözleşme aşamasıda olduğunu açıkladı. Emekli Sandığı'nın 23 gruba başvurduğu bunlardan 12'sinin teklif verdiğini açıklayan Oral, seçimin İhale Komisyonu'nun kriterleri ve zincirlerin önerdikleri yıllık ortalama katma değerlere göre yapıldığını belirtti. 
     
     Devir 6 ay içinde 
     En iyi teklifleri Büyük Efes ve Çelik Palas için Swissotel, Büyük Tarabya ve Büyük Ankara için Millenium and Copthorne, Maçka ve Stad için Radisson verdi. 
     Maçka Oteli'nde 15 yıl süreli kiralama, diğer otellerde işletme ve yönetim devri yöntemi uygulanacak. Büyük Efes, Çelik Palas ve Stad otelleri için 15 yıl süreli, Büyük Tarabya ve Büyük Ankara otelleri için 20 yıl süreli yönetim anlaşması yapılacak. 
     Otel devirlerinin altı ay içinde tamamlanmasının beklendiğini açıklayan Oral, yatırım çalışmalarının da 6-24 ayda tamamlanacağını bildirdi. Oral, Emek otellerine yenileme yatırımı yapılamadığını ve pazar paylarını yitirdiğini söyledi. 
     
     130 milyon dolar yatırım 
     Otellerin yenilenmesi için toplam 130 milyon dolarlık yatırım yapılacağını belirten Oral, bu finasmanı Emekli Sandığı'nın sağlayacağını kaydederek, şöyle dedi 
     "Bunun faizi yüzde 10'un altında olacak ve tespiti, Hazine'nin ve bankaların görüşü alınarak, en uygun faiz oranı üzerinden, bir - iki yıllı ödemesiz, 10 - 15 yıl vadeli olacak. Emekli Sandığı alacak bu finasmanı ama onlar bulup getirecek. Dörtte birini de kendileri karşılayacaklar. 15 yıllık projeksiyon içindeki net gelir, bunlar düşüldükten sonraki rakamdır. Kredilerin geri ödemesinde işletmeci zincirlerin garantisi vardır." 
     Orel, otellerin devrinden sonra uluslararası zincirlerin isimlerini, otellerin mevcut adları ile birlikte kullanbileceğini de söyledi. 
     
15 yılda 102 trilyon net gelir      Emekli Sandığı'nın otellerden 15 yıllık sürede sağlayacağı toplam k r payı 369 milyon dolar. Bunun 217 milyon doları anapara ve faiz ödemesinde kullanılacak. Net k r 152 milyon 102 trilyon lira dolar olarak gerçekleşecek. 
     Bakan Oral, otellerde çalışan 9 bin personelin bir bölümünün kıdem ve ihbar tazminatlarının ödenerek çıkarılacağını, bir bölümünün de Emekli Sandığı'nın yeni açılacak huzurevlerine aktarılacağını açıkladı. Personelin toplam kıdem ve ihbar tazminatlarınn tutarının 5.2 trilyon lira olduğunu kaydeden Oral, oteller işletmeye alındığında eski personeline öncelik vermesinin ihale koşullarından biri olduğunu bildirdi. 1999'da 840 bin dolar zarar eden altı otelin zararının 2000 yılında daha da artması bekleniyor. 
     
En yüksek teklif Efes Oteli'ne Otel En iyi teklif Teklif tutarı dolar Büyük Efes Swissotel 9.742.000 Çelik Palas Swissotel 2.577.000 Büyük Tarabya Millenium Coptorn 5.683.000 Büyük Ankara Millenium Coptorn 3.850.000 Maçka Radisson SAS 4.767.000 Stad Radisson SAS 2.577.000      
     Yıllık ortalama katma değer. 
     
     


 EKONOMİ</field>
</doc>
</add>