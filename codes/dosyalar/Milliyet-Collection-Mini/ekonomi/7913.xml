<?xml version="1.0" encoding="UTF-8" ?>
<add>
<doc>
<field name="docno">7913</field>
<field name="source">Milliyet v.01</field>
<field name="url">www.milliyet.com.tr/2001/02/20/ekonomi/eko05.html</field>
<field name="date">2001-02-19T22:00:00.000Z</field>
<field name="headline">Bizi bakkal değil toptancı istemiyor</field>
<field name="text">Sabancı Holding Gıda Grubu Başkanı Atıl Saryal, hipermarketlerin şehir dışına taşınmasını, bakkalları hipermarketlere kaptıran toptancıların istediğini söyledi 
     ŞULE YÜCEBIYIK 

          Bakkal ve kasap gibi küçük esnafın karşısında haksız rekabet yarattıkları gerekçesiyle, hipermarketlerin şehir dışına taşınmasını içeren yasa tasarısı, perakende zincirlerine sahip büyük grupları rahatsız etti. 
     Sabancı Holding Gıda Grubu Başkanı Atıl Saryal, tasarının toptancıların teklifiyle hazırlandığına inandıklarını belirterek "Daha ucuz olduğumuz için bakkalların Carrefoursa gibi hipermarketlerden alışveriş etmesi bu kesimi rahatsız etmiştir" dedi. 
     Saryal, hipermarketlerin çağdaş bir ortam yaratmasının yanı sıra, lüksü halka indirdiğini belirterek "Devletin perakende zincirlerinden gelen yıllık vergi geliri 7 milyar dolardır. Bunu elinin tersiyle itmemeli" diye konuştu. 
     Türkiye'de perakende sektörünün yıllık cirosunun 45 - 50 milyar dolar olduğunu belirten Saryal, bu pazarın yüzde 70'ine bakkalların hakim olduğunu söyledi. Saryal şöyle devam etti "Carrefoursa olarak bugüne kadar 300 - 400 milyon dolarlık yatırım yaptık. 2005'e kadar bu kadar daha yatırım yapacak ve on bin kişiye iş sağlayacağız." Sabancı Holding Gıda Grubu Direktörü Mehmet Sabancı da tasarının yasalaşması halinde Türkiye'ye yatırım yapmayı planlayan Wall Mart, Tesco, Ahold gibi devlerin kaçacağını söyledi. 
     


 EKONOMİ</field>
</doc>
</add>