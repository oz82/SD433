<?xml version="1.0" encoding="UTF-8" ?>
<add>
<doc>
<field name="docno">3782</field>
<field name="source">Milliyet v.01</field>
<field name="url">www.milliyet.com.tr/2001/01/25/ekonomi/eko14.html</field>
<field name="date">2001-01-24T22:00:00.000Z</field>
<field name="headline">Yabancılar dönüyor</field>
<field name="text">Hazine Müsteşarı Demiralp, yabancıların geri dönüş eğiliminin hızlandığını, bu nedenle 21 Şubat ihalesinin önem taşıdığını söyledi 
     Ekonomi yönetimi 21 Şubat'ta yapılacak 4.5 katrilyon liralık borçlanma ihalesine odaklanmış durumda. 
     Hazine Müsteşarı Selçuk Demiralp, 21 Şubat ihalesinin ekonominin genel seyri açısından önem taşıdığını belirtirken "İlk üç ay dengelerin oturması açısından önemli, faizlerdeki düşüşün de devam edeceğini bekliyoruz" dedi. 
     Demiralp NTV'ye yaptığı açıklamada 21 Şubat ihalesine ilişkin görüşlerini anlattı. Demiralp, "İlk üç ay dengelerin oturması açısından önemli. Faizlerdeki düşüşün devam edeceğini düşünüyoruz. 21 Şubat'ta yapılacak borçlanma ihalesi bizim için ayrıca önem arz ediyor. Bu ihaleyi başarıyla geçmemiz gerekiyor" şeklinde konuştu. 
     
     Euro tahvilleri canlandı 
     Yabancı yatırımcıların yavaş yavaş döndüğünü kaydeden Demiralp, şöyle devam etti 
     "Yabancılarda geri dönüş eğilimi hızlandı. Özellikle Hazine'nin Euro cinsinden borçlanma k ğıtlarında canlanma var. Bu durum bizim dış borçlanma performansımızı da olumlu etkiler." 
     Hazine, şubatta tarihinin en büyük borç geri ödemelerinden birini yapmaya hazırlanıyor. Şubatta Hazine'den toplam 5.4 katrilyon lira çıkacak. Hazine buna karşılık 21 Şubat'ta 4.5 katrilyon lira borçlanmayı planlıyor. 
     


 EKONOMİ</field>
</doc>
</add>