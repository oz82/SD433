<?xml version="1.0" encoding="UTF-8" ?>
<add>
<doc>
<field name="docno">39896</field>
<field name="source">Milliyet v.01</field>
<field name="url">www.milliyet.com.tr/2001/09/01/ekonomi/eko09.html</field>
<field name="date">2001-08-31T21:00:00.000Z</field>
<field name="headline">Yapı Kredi'ye 350 milyon dolarlık sendikasyon</field>
<field name="text">Yapı Kredi Bankası pazartesi günü 350 milyon dolarlık bir sendikasyon kredisi imzalayacak. Edinilen bilgiye göre, Frankfurt'ta imzalanacak sendikasyonu aralarında Deutsche Bank'ın da bulunduğu 14 banka düzenledi. Kredinin vadesinin bir yıl, faiz oranının ise libor artı 80 baz puan olduğu bildirildi. 
     Kredinin, ihracatın finansmanında kullanılacağı belirtildi. Bir banka yetkilisi, "Türkiye'nin içinde bulunduğu şartlarda bu tutarda bir kredinin temini, Yapı Kredi'nin uluslararası piyasalarda sağladığı güvenin, dış ticarete verdiği önem çerçevesinde kurduğu yoğun ve istikrarlı muhabir ilişkisinin önemli bir sonucudur" dedi. 
     Yapı Kredi Bankası geçen yıl da iki sendikasyon kredisi almıştı. Temmuzdaki ilk kredi 450 milyon dolar, eylüldeki kredi ise 300 milyon dolar büyüklüğündeydi. 
     



 EKONOMİ</field>
</doc>
</add>