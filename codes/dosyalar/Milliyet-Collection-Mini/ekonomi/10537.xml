<?xml version="1.0" encoding="UTF-8" ?>
<add>
<doc>
<field name="docno">10537</field>
<field name="source">Milliyet v.01</field>
<field name="url">www.milliyet.com.tr/2001/03/09/ekonomi/eko01.html</field>
<field name="date">2001-03-08T22:00:00.000Z</field>
<field name="headline">Sanatçılar sağlamcı</field>
<field name="text">Eskiden kazançlarını gayrimenkule yatıran sanatçılar, artık gelirlerini döviz, faiz, borsa alternatiflerini yakından izleyerek değerlendiriyor 
     SONGÜL HATISARU 

     Yatırımlarının alternatif maliyetini hesaplayarak faiz - döviz - borsa üçgeninde koşturan sanatçılar artık ekonomiyi daha yakından takip ediyor. 
     Sahne dünyasının kralı Orhan Gencebay borsa sevdalılarından. Geçmiş yıllarda ciddi para kaybeden Orhan Baba uslanmadı ve kısa bir aradan sonra bu yıl yine borsaya uğradı. 
     Borsayla ilgilenen bir diğer ünlü isim Çarkıfelek'in yaramaz sunucusu Mehmet Ali Erbil. Erbil'in geçtiğimiz günlerde para kaybettiği ve bunu hiç de esprili bulmadığı biliniyor. 
     Mehmet Aslantuğ ise yıllardır borsayla ilgilenen bir sanatçı. K ğıt seçiminde teknik ve temel analiz yöntemlerini kullanan Aslantuğ, işletme okumanın ekisiyle tüyolara fazla itibar etmediğini ısrarla vurguluyor. 
     
     Hülya faizci 
     Sahnelerin en çok kazanan isimlerinden birisi olan Hülya Avşar'ın borsaya ilgisi ise eşi Kaya Çilingiroğlu'nun ısındırma turlarıyla başladı. Borsadaki ilk yatırımı kızı Zehra adına üç yıl önce yaptı. Borsaya temkinli yaklaşan Avşar, kullanmadığı parasını borsada değerlendiriyor. Avşar kızının yatırım aracı olarak asıl göz ağrısı ise faiz. 
     
     CanKan grubuna çektiği kliple bugünlerde gündemde olan Metin Aralot ise kazandığı parayı İzmir'de yaşayan annesine gönderiyor. Arolat'ın annesi oğlu adına faize yatırım yapıyor. 
     
     Borsada eğleniyor 
     Eğlence dünyasının ünlü ismi İzzet Çapa borsayla geçen yıl tanışanlardan. Çapa borsayı eğlence dünyasına benzetiyor ve "Bazen bir yere bu gece çok eğleneceğim, kendimi harika hissedeceğim diye gidiyorsunuz. Sonuç hüsran oluyor. Borsada da böyle işte, yükseliyor kazanacağım dediğinizde, kaybedebiliyorsunuz. Kaybetmeyi beklerken kazanıyorsunuz" diyor. 
     
     Arto kaset parası bekliyor 
     Sahne dünyasının ünlü ismi Arto ise borsada bir miktar para kaybettiği için son üç - dört aydır borsadan uzak duruyor. Arto, 23 Nisan'da çıkaracağı kasetinin çok ses getireceğini ve buradan elde edeceği birikimi de faiz - döviz - borsa üçgenine bölüştüreceğini söyledi. Yaşanan krizin eğlence dünyasını da vurduğunu söyleyen Arto sanatçılarında harcama yaparken daha dikkatli olması gerektiğini düşünüyor. 
     
     Sibel Can gayrimenkulcü 
     Maddi açıdan son günlerde geçirdiği kötü günler nedeniyle kendini bir türlü toparlayamayan Sibel Can ise sağlamcılardan. Amerika'da evi bulunan sanatçı sahnelerden kazandığı parayı gayrimenkule yatırıyor. 
     
     Yılmaz Erdoğan danışıyor 
     Sahneden kazandığı paranın önemli bir bölümünü filmine yatıran Yılmaz Erdoğan da yatırımlarını profesyonellere devredenlerden. Erdoğan'ın yatırım danışmanının olduğu biliniyor. 
     


 EKONOMİ</field>
</doc>
</add>