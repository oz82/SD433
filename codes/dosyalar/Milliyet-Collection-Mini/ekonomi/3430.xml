<?xml version="1.0" encoding="UTF-8" ?>
<add>
<doc>
<field name="docno">3430</field>
<field name="source">Milliyet v.01</field>
<field name="url">www.milliyet.com.tr/2001/01/23/ekonomi/eko02.html</field>
<field name="date">2001-01-22T22:00:00.000Z</field>
<field name="headline">Çukurova, İnterbank ile mahkemelik oldu</field>
<field name="text">İnterbank'ın Cavit Çağlar'a devrinden önce Çukurova Holding'ten kaynaklanan borçları için Grup'la yapılan görüşmelerden anlaşma çıkmadı. Çukurova Holding aleyhine dava açıldı 
     KADİFE ŞAHİN 

     Tasarruf Mevduatı Sigorta Fonu kapsamında bulunan İnterbank'ın Cavit Çağlar'a satışından önceki borçlarının karşılanması için Çukurova Holding üst düzey yöneticileri ile mahkemeye gidilmeden anlaşabilmek için yapılan görüşmelerde uzlaşma sağlanamadı. 
     Görüşmelerde Çukurova Grubu'nun İnterbank'ın Çağlar'a satışından önce olan borçlarının üstlenilmesi ve bir ödeme planına bağlanması üzerinde duruluyordu. 
     Ancak, Çukurova Grubu ile İnterbank yönetimi ve Fon Bankaları Ortak Yönetimi arasında yürütülen görüşmelerde bankanın Çağlar öncesinde uğradığı zararlar konusunda mutabakata varılamadı. 
     İnterbank'ın borçlarının tahsili için Çukurova Holding'in sahibi Mehmet Emin Karamehmet ve Banka'nın o dönemki yönetim kurulu üyeleri hakkında Şişli Asliye Ticaret Mahkemesi'nde dava açıldığı öğrenildi. 
     
     700 milyon dolarlık borç 
     Çukurova'nın İnterbank'a 700 milyon dolara 469 trilyon 350 milyar lira yakın borcu olduğu tahmin ediliyor. 
     Önümüzdeki günlerde görülmesi beklenen davada Mahkeme'nin İnterbank lehine karar vermesi halinde Grup hakkında ihtiyati haciz kararının çıkması bekleniyor. 
     Interpol'ün kırmızı bülten ile aradığı Cavit Çağlar'ın 1.5 milyar dolar zarara uğrattığı İnterbank, şu an satış kapsamında bulunan sekiz Fon bankası arasında yer alıyor. 
     Çağlar, hakkında başlatılan yasal takiplerden sonra İnterbank'ın zararlarından Çukurova Grubu'nun da sorumlu olduğunu ileri sürmüştü. 
     


 EKONOMİ</field>
</doc>
</add>