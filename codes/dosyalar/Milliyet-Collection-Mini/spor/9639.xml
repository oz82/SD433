<?xml version="1.0" encoding="UTF-8" ?>
<add>
<doc>
<field name="docno">9639</field>
<field name="source">Milliyet v.01</field>
<field name="url">www.milliyet.com.tr/2001/03/02/spor/spo03.html</field>
<field name="date">2001-03-01T22:00:00.000Z</field>
<field name="headline">Emre'ye hülle</field>
<field name="text">Milan, Inter'le anlaşan genç yıldıza Terim'in isteğiyle ilginç bir yol önerdi. Önce Galatasaray'la sözleşme yenilemesini istedi, "Sonra seni alırız" dedi 
     İTALYA'NIN İnter kulübüyle ön anlaşma imzalayan Emre'yi, Milan hülle yoluyla transfer etmek için harekete geçti. Gelecek sezon takımın başına Fatih Terim'i getirmeyi planlayan İtalyan kulübü, yıldız futbolcuyu İnter'e kaptırmamak için yoğun bir çalışmaya girdi. Milanlı yöneticiler Terim'in isteği üzerine Emre'ye sezon bitmeden Galatasaray ile sözleşme yenilemesi haberini gönderdi. 
     KENDİ kulübüne imza atması halinde İnter ile yaptığı ön protokolün hiçbir geçerliliğinin kalmayacağını genç yıldıza ileten İtalyan yöneticiler, lig bitiminde Galatasaray ile masaya oturup transferi çözeceklerini belirttiler. Bu konuda Terim'in de devreye girdiği ve Emre'nin İnter'e gitmemesi için yıldız futbolcuya telkinlerde bulunduğu öğrenildi. 
     
OKAN da İnter'de      ERHAN TELLİ 

     GALATASARAY'DA Emre'den sonra Okan'ın da İnter'e transferi bitti. İnter'le gizlice masaya oturan yıldız futbolcu kendisine uzatılan üç yıllık anlaşmaya "evet" dedi. Çizme ekibi ile prensipte anlaşan ve ön protokol imzalayan Okan, Milliyet'e yaptığı özel açıklamada İnter ile görüştüğünü doğruladı ve futbol hayatına İtalya'da devam etmek istediğini söyledi. 
     OKAN'IN da Emre gibi üç yıl için yaklaşık yedi milyon dolar ücret alacağı belirtildi. Okan, Emre ile gelecek sezonda da ayrılmayacaklarını kaydederek "Emre ile aynı takımda oynamak büyük zevk. Yine öyle olacak" ifadesini kullandı. 
     
Lucescu çıldırdı      HALİL ÖZER 

     GALATASARAY'da bir kriz de sakat futbolcular yüzünden çıktı. Lucescu, sakat olan oyuncuların öğle saatlerinde Florya'da olmaları ve kontrolden geçirilmelerini istedi. Tesislere gelen Lucescu, kimsenin olmadığını görünce çileden çıktı. Bir hayli sinirlenen ve bağıran Lucescu, akşam yapılan idmandan önce de futbolcuları sert bir dille uyardı. 
     
G.Saray günlüğü      Cim-Bom inişte 
     SARI - Kırmızılılar, Uluslararası Futbol Tarihi ve İstatistikleri Federasyonu'nun IFFHS "Dünya'nın en iyi takımları" sıralamasında birincilikteki yerini kaptırdı. Boca Juniors ilk sıraya yükselirken, Galatasaray 303 puanla ikinciliğe düştü. Fenerbahçe ise 197'nci sıradan 124'cülüğe geldi. 
     
     Tanman arabulucu 
     GALATASARAY'DA futbolcularla yöneticiler arasında arabuluculuk görevini üstlenen ve sıkıntılı bir dönem geçiren Futbol Şubesi Koordinatörü Cüneyt Tanman, "Artık barış zamanı geldi" dedi. Bütün olumsuzlukları unutmaları gerektiğini kaydeden Tanman, "Önümüzdeki kritik Milan maçı öncesi, yönetimimiz, futbolcularımız ve taraftarlarımız kenetlenmelidir. Milan sınavı bizim için hayati bir maç" diye konuştu. 
     
     Hasan tehlikesi 
     GALATASARAY, Milan maçı hazırlıklarına dün yaptığı antrenmanla devam etti. Milli takımdan dönen Hasan Şaş'ın kasığından sakatlandığı ve tedavi altına alındığı öğrenildi. Külüp Doktoru Serhan Kurtulmuş, sakatlıkları süren diğer futbolcuların da tedavilerine devam ettiklerini söyleyerek, özellikle Okan için umut verdi. Kurtulmuş, "Okan oynamak için büyük bir mücadele veriyor" dedi. Lucescu takımı pazartesi günü kampa alacağını açıkladı. 
     


 SPOR</field>
</doc>
</add>