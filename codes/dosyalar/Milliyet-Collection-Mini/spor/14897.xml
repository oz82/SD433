<?xml version="1.0" encoding="UTF-8" ?>
<add>
<doc>
<field name="docno">14897</field>
<field name="source">Milliyet v.01</field>
<field name="url">www.milliyet.com.tr/2001/04/06/spor/spo05.html</field>
<field name="date">2001-04-05T21:00:00.000Z</field>
<field name="headline">Kulüplerden öneri</field>
<field name="text">Federasyon'a yeni sezonla ilgili isteklerini sıraladılar, yabancı sayısının serbest bırakılmasını, Türkiye Kupası'nın kaldırılmasını istediler 
     NECMİ KEPÇETUTAN 

     KULÜPLER Birliği yabancı sayısının serbest bırakılmasını, Türkiye Kupası'nın kaldırılmasını istedi. Futbol Federasyonu'nun yeni sezon ile ilgili olarak istediği öneriler için dün Ankara'da bir araya gelen Kulüpler Birliği, yabancı oyuncu sayısından, sarı kart uygulaması, Türkiye Kupası maçları ve alt yapı fon bedellerine kadar birçok konuyu masaya yatırdı. 
     
İşte talepler      1- 18 kişilik kadro ve sahada en fazla beş yabancı yer alsın. Bu sayı 2002 - 2003'ten itibaren dörde düşürülsün. 
     2- Dört sarı kart uygulamasında sayı beşe çıkarılsın. 
     3- Türkiye Kupası maçları kaldırılsın. Olmazsa çeyrek finalden itibaren maçlar rövanşlı oynansın. 
     4- Ümit takımında iki yabancı yer alsın. Yaşları 21'le sınırlandırılsın. Ancak A takım ile ümit takım arasındaki oyuncu geçişi de serbest kalsın. 
     5- Yabancı oyunculardan dolar olarak alınan alt yapı fonu Türk lirasına çevrilsin. Her yabancının bedeli 5 milyar lira olsun. Beşinci yabancıdan sonraki her yabancı futbolcu için de 25'er milyar lira alınsın. 
     6- Sosyal dayanışma fonuna kesilen para 500 dolar değil, 250 milyon lira olsun. 
     


 SPOR</field>
</doc>
</add>