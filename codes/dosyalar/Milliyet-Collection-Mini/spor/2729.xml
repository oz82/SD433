<?xml version="1.0" encoding="UTF-8" ?>
<add>
<doc>
<field name="docno">2729</field>
<field name="source">Milliyet v.01</field>
<field name="url">www.milliyet.com.tr/2001/01/18/spor/spo02.html</field>
<field name="date">2001-01-17T22:00:00.000Z</field>
<field name="headline">Denizli barut gibi</field>
<field name="text">Futbolcuların, ligde de taşkınlık yapmaları halinde, cezaya katlanacaklarını söyledi 
     YUSUF KOBAL 

     Lazetiç'e gönderme 
     FENERBAHÇE Teknik Direktörü Mustafa Denizli beklenmedik bir çıkış yaptı. Kocaelispor maçında Kaan Dobra ile takışan Lazetiç'i kastededen Denizli, ligde de sorumsuzca taşkınlık yapmaları halinde her oyuncusunun cezaya katlanması gerektiğini dile getirdi. Denizli "Yürekleri varsa, ligde de aynı hareketleri yaparlar. Sene içinde davranışlarının çizgisini ayarlayamayan oyuncular, elbetteki bu yaptıklarının sonuçlarına da katlanmak zorunda kalırlar" dedi. 
     
     "Pişman olmamalıyız" 
     DENİZLİ, Andersson'un yokluğunda yeni oyuncu transfer etmeyişlerini de değerlendirdi. Ünlü hoca "Önemli olan pişman olmamaktır. Transfer için düşüncemiz var, ama bunun bizim açımızdan bir aciliyeti yok. Pişman olacağımız şeyleri yapmayız. Büyük takımlar zorlukları aşabilen takımlardır. Bizim için tüm futbolcular önemlidir. Aramızdan biri eksildiği zaman bunu bertaraf etmeliyiz. Andersson'dan daha çok yararlanacağız" diye konuştu. 
     
     "Savunma zaafı yok" 
     KOCAELİ maçında iki dakika içinde peş peşe iki gol yemelerinin bir savunma zaafı olmadığını vurgulayan Denizli "Ama, bizim gibi bir takım böyle goller yememeli" yorumunu yaptı. Denizli, Rüştü'ye de sahip çıkarak, "Kaleciye pas sırasında sadece Siirt maçında sorun yarattı. Onun dışında bizi zor durumda bırakacak bir şey yapmadı" dedi. Fenerbahçe'nin hocası, genç kaleciler Recep ve Oğuz'un Rüştü'den bir şeyler kapmaları gerektiğini belirtti. 
     
Kulaklarım kapalı'      Balic, "İspanyollar'ın dedikodularına kulaklarımı kapadım. Asla sakat değilim. Kimse merak etmesin tamamen düzeldim. Tek eksiğim kuvvet" dedi. Boşnak futbolcu, lige kadar oynanacak hazırlık maçlarında riske girmeyeceğini tamamen güçlendikten sonra temposunu yükselteceğini dile getirip "Kendime güvenimi kazandım. Ligin ikinci yarısında futbol hayatımın tehlikede olmadığını herkese göstereceğim. Ancak üzerime çok geliyorlar. Bu kadar olmaz" diye konuştu. 
     
Fenerbahçe günlüğü      İki yıldız idmana çıktı 
     FENERBAHÇE çalışmalarına dün yaptığı iki antrenman ile devam etti. Sarı - Lacivertliler sabah yine ormanda kros yaparken, akşam da kaldıkları otelin sahasında taktik çalışma gerçekleştirdi. Sabah idmanına katılmayan ve ağır ishal olan Revivo ile havuzda çalışan Celil, akşam antrenmanına çıktılar. 
     
     Deniz için erken 
     MUSTAFA Denizli Basel takımdan gelen Deniz hakkında karar vermek için zamana ihtiyacı olduğunu bildirdi. Sarı - Lacivertli ekibin hocası, TV muhabirlerinin ısrarlı isteklerine karşın yasakları kaldırmadı. 
     
     Medya ile maç 
     FENERBAHÇE teknik heyeti bugün Antalya kampında Sarı - Lacivertli takımı izleyen gazetecilerle karşılaşıyor. Teknik Direktör Mustafa Denizli yardımcıları Oğuz Çetin, Nurettin Yıldız ve çalışanlardan takviye edeceği kadro ile gazetecilere karşı mücadele edecek. 
     


 SPOR</field>
</doc>
</add>