<?xml version="1.0" encoding="UTF-8" ?>
<add>
<doc>
<field name="docno">18308</field>
<field name="source">Milliyet v.01</field>
<field name="url">www.milliyet.com.tr/2001/04/27/spor/spo04.html</field>
<field name="date">2001-04-26T21:00:00.000Z</field>
<field name="headline">Trabzon'da seferberlik</field>
<field name="text">ERGUN ATA 

     TRABZONSPOR'DA Fenerbahçe maçı öncesi fair - play seferberliği verildi. Yönetici, teknik adam ve futbolcular zorlu karşılaşmanın centilmenlik ortamında geçmesi için taraftara mesaj gönderdiler. Yerel basın aracılığı ile çağrıda bulunan Bordo - Mavililer, "Küfürsüz ve olaysız destek" istediler. 
     ASBAŞKAN Ömer Gürsoy, "Hem Trabzon'un ne kadar centilmen olduğunu göstereceğiz, hem de Fenerbahçe'yi yenerek göndereceğiz" diye konuştu. Bir lisede panele katılan Teknik Direktör Sadi Tekelioğlu ise, "Bunun intikam maçı olmadığı gerçeğini her fırsatta yineliyorum" dedi. 
     
     Stadda prova 
     TRABZONSPOR, Fenerbahçe maçının provasını dün akşam Avni Aker'de yaptı. Basına kapalı yapılan çalışmaya milli takımlardan dönen Sergen, Oktay ve Gökdeniz de katıldı. Milosevski'nin maça yetişeceği bildirildi. Tekelioğlu, "Eksiğimiz yok. Bu avantaj" dedi. Biletler ise bugün satışa çıkacak. 
     



 SPOR</field>
</doc>
</add>