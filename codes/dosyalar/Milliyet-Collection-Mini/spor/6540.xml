<?xml version="1.0" encoding="UTF-8" ?>
<add>
<doc>
<field name="docno">6540</field>
<field name="source">Milliyet v.01</field>
<field name="url">www.milliyet.com.tr/2001/02/11/spor/yant.html</field>
<field name="date">2001-02-10T22:00:00.000Z</field>
<field name="author">Tankut Antikacıoğlu</field>
<field name="headline">Yukarıdakiler, aşağıdakiler</field>
<field name="text">Tankut Antikacıoğlu 

     Vakıfbank Güneş Sigorta - Kocaelispor maçını izlerken iki takım arasındaki bu büyük farklılığın nedenini düşündüm durdum. Güneş Sigorta'nın başarısını bilinçli strateji getiriyordu. Kocaelispor'da harbi kazanacak plan yoktu. 
     Bir takım Kocaelispor gibi çok basit servisler karşısında çaresiz kalırsa, ayakta durmasından söz edilemez. Bir takım Kocaelispor gibi çok kısa pasörler ile oynarken, o pasörler blok yapamaz, pas organizasyonundan bihaberse çökmeye mahkumdur. Görünen köy kılavuz istemez. Kocaelispor manşeti sevmiyor. Lider pasör Berat ile pasör Bahanur düzgün top alsalar da iyi pas veremiyor. Çok uzun boylu smaçörler ve blokörler adımlarını atmaktan yoksun. Hücum bölgelerine yerleşemiyor, köşelerden de ortadan da smaç yapamıyor. Unutunuz etkili taktik servisi, basit servis atamıyor. Blokta aktif, zamanlamalı olamıyor Kocaelispor. 
     Vakıfbank Güneş Sigorta savunmada derli toplu olurken, blok tutmak dünkü maç için özel bir düşünceydi. Sadece Elena'ya önlem aldılar. Defanstaki başarının yanı sıra manşetteki hatasızlık, taktik servisteki ısrar büyük kozdu. Pelin dört, Mesude iki numarada iş bitiriciydi. Mesude'nin plaseleri voleybolun temel felsefesinin ürünüydü. Blokör Aysun çıktı, yerini alan Burçin aynı voleybol gösterisini sundu. Kısa pasörlerin üstünden hücumu kabullenmek, Vakıfbank Güneş Sigorta'nın bilinçli akılcılığı oyun kurgusunun kilidiydi. 
     


 SPOR</field>
</doc>
</add>