<?xml version="1.0" encoding="UTF-8" ?>
<add>
<doc>
<field name="docno">26195</field>
<field name="source">Milliyet v.01</field>
<field name="url">www.milliyet.com.tr/2001/06/11/spor/ygok.html</field>
<field name="date">2001-06-10T21:00:00.000Z</field>
<field name="headline">Kazanan kazanana</field>
<field name="text">BİLGİN GÖKBERK 

     Ergin Ataman, Örs'ün yerine geldiğinde Mark Jackson'u postalamıştı. Hüseyin kazanılmıştı. Takım rahatlamış ve Final - Four gelmişti. Mahmudi hatayı, gelip, Scepanoviç'i yollamamakla yaptı. Yollamadı veya yollayamadı. Yollasaydı takım olacaklardı. Korktu, yollayamadı. Ve Efes'ten iki takım yarattı onlar ve öbürleri... Veya Yugolar ve Turkolar... İnandırıcılığını kaybeden Scepanoviç, hem Efes'i, hem sinirleri, hem de bu sezon iyi oynayan Drobnjak ve Mula'yı bozdu... 
     Ülker, dar kadroyla oynadığı için yorgundu. Efes de aynı oyuncularla oynadığı için daralmıştı. Diri olanları kullansalar avantajlı olacaklardı. Diri bir Kaya Peker'in maçın bir bölümünü nasıl domine ettiğini hepimiz gördük. 68 - 58 olduğunda Ülker maçı zaten bırakmak üzereydi. Handlogten beşlemişti. Lollis de beşleyince ümitler kırılmıştı. Ülker, nerdeyse oyuncularını salı günü için dinlendirmeye bile başlayacaktı. Ama yine Scepanoviç girdi sahneye... O dakikalar genç ve diri Kaya, Ömer ve Alper'in dakikaları olmalıydı. Ama hırsız Scepanoviç çaldı o dakikaları... Ve Ülker direnç kazandı. Bir 40 dakika daha oynamamak için yorulurken dinlendiler. Bu maçta şampiyon olabileceklerine inandılar... Önce kısaldılar, sonra içeri gömüldüler. Takım olduklarını hissettiler ve hak ederek şampiyon oldular. 
     Ülker kazandı... Yalnız Ülker mi kazandı Harun kazandı, onunla birlikte Tutku ve gençler kazandı. Genel menajerin önemi kazandı. Coaching kazandı. Aynı anda doğru organizasyon kazandı. Düşük bütçe kazandı. Bütçeyi doğru kullanma kazandı. Çok adam değil, doğru adam alma kazandı. Peki kim kaybetti .. Efes kaybetti gibi gözükse de doğruyu bulursa, o da farkında olmadan kazandı. Hatta Efes Başkanı Tuncay Özilhan yine önümüzdeki senelerde ona lüzümsuz biçimde harcatılacak paraları daha harcamadan kazandı. Galiba tek kaybeden bir felsefe aman bende oynamasa da rakipte olmasın mantığı... 
     



 SPOR</field>
</doc>
</add>