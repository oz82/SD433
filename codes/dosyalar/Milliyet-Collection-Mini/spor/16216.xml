<?xml version="1.0" encoding="UTF-8" ?>
<add>
<doc>
<field name="docno">16216</field>
<field name="source">Milliyet v.01</field>
<field name="url">www.milliyet.com.tr/2001/04/14/spor/ybay.html</field>
<field name="date">2001-04-13T21:00:00.000Z</field>
<field name="headline">Kritik hafta</field>
<field name="text">TOGAY BAYATLI 

     Türkiye liginin iki favorisi Fenerbahçe ve Galatasaray için ayrı amaçlarda kritik bir hafta başlıyor. Önce Sarı - Kırmızılılar'dan söz edelim. Ligde bugün oynayacakları Antalya maçında önemli zorluk yaşamayacakları bir gerçek. Son zamanlarda içerde ve dışarda devamlı puan kaybeden Antalya karşısında kazanmaları normal bir sonuç olacak. Ancak salı günü Madrid'de ünlü Barnebau Stadı'nda karşılarında hırslı bir Real Madrid bulacaklar. Üstelik de korkunç tezahürat yapacak seyirci ile karşılaşacaklar. Cim - Bom'un savunma hatalarıyla çok gol yediği bilinen bir gerçek. Lucescu'nun Sarı - Kırmızılı ekibi katı bir defans taktiğiyle bu maça çıkarmayacağından eminiz. Klasik futbol anlayışı içinde savunma ve hücumda çok adamla tempolu, baskılı bir oyunla Galatasaray, 3 - 2'lik avantajını kullanıp, yarı finale kalabilir. Ancak son zamanlarda Sarı - Kırmızılı futbolcuların hakemlere karşı yaptıkları itarazlar bu karşılaşmada da devam ederse, bundan büyük darbe alırlar. Bence hakemleri yanlarına çekmek için daha anlayışlı ve yumuşak tavırlar takınmaları gerekir. Ayrıca ortada bir suni Jardel sorunu var. Bu futbolcunun kritik maçlar öncesi böyle hareketlerde bulunması artık olağan bir hal aldı. Ama Jardel de kendi değerini yükseltebilmek için Real Madrid maçında çok iyi oynamaya gayret edecek. Önemli olan Galatasaraylı futbolcuların kendilerine inanmış olmaları. Bu inançla ben başarılı bir sonuç bekliyoruz. 
     Diğer yanda Türkiye Kupası'nı kaybeden Fenerbahçe'yi yarın çok uzun bir gece bekliyor. Tüm medyanın üzerinde durduğu üçlü kritik dönemeçte biri lig ve biri kupada iki yenilgi alan Sarı - Lacivertliler, ligde bu darbeyi rakiplerinin de başarısız olması sonucu kolay atlattılar. Ancak bu kez karşılarında 9 haftadır yenilmeyen bir Ankaragücü var. Fenerbahçe'nin de yeniden morale kavuşması için tek çözüm bu maçı kazanmaları. Yoksa üçüncü yenilgi sonucu hem takım çöker, hem de Denizli zor durumda kalır. Bu nedenle de Mustafa Denizli'nin ciddi bir oyun planı olmalı. Ve son dakikaya kadar yenmek için oynayacak yürekli on bire ihtiyacı var. Savunmada sürpriz kontratak tuzaklarına düşmemeli, Balic'in ise kolej futbolcusu edasıyla oynamaktan vazgeçmesi gerekmektedir. Sarı - Lacivertliler'in, ayrıca duran toplarda ve özellikle korner atışlarında, Andersson'un devamlı faulle engellenmesi sonucu, iki - üç sürpriz silahı öne sürmesi gerekir. 
     


 SPOR</field>
</doc>
</add>