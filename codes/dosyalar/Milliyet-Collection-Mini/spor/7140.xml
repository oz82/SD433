<?xml version="1.0" encoding="UTF-8" ?>
<add>
<doc>
<field name="docno">7140</field>
<field name="source">Milliyet v.01</field>
<field name="url">www.milliyet.com.tr/2001/02/15/spor/aspo.html</field>
<field name="date">2001-02-14T22:00:00.000Z</field>
<field name="headline">Golü attık, Boğa'yı azdırdık. Ama yıkılmadık, üç puanı kaptık</field>
<field name="text">SÖKTÜK ALDIK 1 - 0 
Suat'ın golüyle üstünlüğü yakaladık. Ardından sahamıza hapsolduk, kaldık. Etkisiz oynamamıza karşın önemli bir zafer daha kazandık 
     En güzel hediye 
     SEVGİLİLERİ en güzel hediyeyi Aslan'ından aldı. 14 Şubat, bu galibiyetle bir başka anlam kazandı. Ama her zamankinin aksine, Galatasaray bu kez hem iyi oynamadı, hem de üç puanı biraz şasıyla kurtardı. İlk 15 dakikalık bölümde Deportivo sahasından fazla çıkamadı. Fakat golün hemen ardından... Neredeyse maçın bitimine dek adeta tek kale oynadı. Hele bir ara, öyle pozisyonlar doğdu, öyle fırsatlar kaçtı ki... Maçı izleyen milyonlarca Türk taraftar " Ohh" deyip defalarca derin nefes aldı. 
     
     Avantaj yakaladı 
     SUAT'ın 11. dakikada attığı şık gol ile Galatasaray üstünlüğü yakaladı. Ardından savunmasına hapsoldu, kendi evinde ani ataklarla gol aradı. Savunmada Fatih ile Popescu çok kritik pozisyonlarda başarılı müdahaleler yaptı. Hagi yürüdü, Jardel inanılmaz ölçüde yetersiz kaldı. Son dakikalarda üst üste yakalanan fırsatlardan Arif, Jardel ve Hasan yararlanamadı. Mahkum oynamasına karşın maçı kazanan Galatasaray, grubun en iddialı takımı oldu, çok büyük bir avantaj yakaladı. 
     
     Maçın karnesi 
     HALİL ÖZER 

     HAKEMLER Kim Milton Nielsen , Jens Larsen , Allan Dam Nielsen Danimarka 
     GALATASARAY Taffarel - Fatih , Popescu , Bülent , Hakan Ünsal Ergün Dk.25 - Ümit Okan Dk.63 , Suat Arif Dk.81 , Emre , Hasan Şaş - Jardel , Hagi 
     YEDEKLER Kerem, Serkan, Bülent Akın, Capone 
     DEPORTİVO Molina - Manuel Paplo , Romero , Naybet - Scaloni Victor Dk.54 , Donato , Djalminha Pandiani Dk.77 , Mauro Silva , Fran - Tristan Makaay Dk.59 , Valeron 
     YEDEKLER Song'o, Cesar, Capdevıla, Helder 
     SARI KARTLAR Emre, Hasan Şaş Galatasaray , Mauro Silva Deportivo 
     GOL Suat Dk.11 
     
     Maçın Kahramanı 
     Fatih 
     GALATASARAY defansına çok iş düştü dün. Popescu ile Bülent tecrübelerini konuşturup fire vermediler. Ama Fatih bir başkaydı. Deportivo'nun her atağında onu gördük. Sağ kanadı tıkamaya çalıştı, başardı da. Kale önünde hızır gibi ortaya çıktı, en kritik pozisyonlara ayağını koydu. Ve gecenin kahramanı oldu. 
     
     Hakem Analiz 
     Hatasız yönetti 
     USTA olduğunu gösterdi. Klas bir düdük portresi çizdi. Oyunun tüm kontrolünü elinde tuttu. Asla taviz vermedi. Galatasaraylı oyuncular bile ona itiraz edemedi. Sarı kartları haklıydı. Avantajları çok iyi kullandı. Hatasız yönetti. 
     
G.Saray'da ağır hasar Cim - Bom, rövanş öncesi sancılı. Emre ve Hasan cezalı. Hakan sakat. Ümit ise şüpheli 
     Galatasaray, Deportivo La Coruna'yı yenerek, Şampiyonlar Ligi'nde çeyrek final için büyük avantaj elde ederken, rövanş öncesi yara aldı. 
     Sarı - Kırmızılı takımda dünkü karşılaşmada sarı kart gören Emre ve Hasan cezalı duruma düştü. İki futbolcu da İspanya'da yapılacak rövanş maçında forma giyemeyecek. 
     Galatasaray'daki sorun bununla da bitmedi. Sarı - Kırmızılı takım, dün geceki maçta üç de sakat verdi. 
     Sakat oyunculardan Hakan'ın rövanşta forma giyemeyeceği açıklandı. Ümit'in durumunun şüpheli olduğu belirtilirken, Suat'ın maça yetişebileceği ifade edildi. 
     Sarı - Kırmızılı takım, bu hafta ligde Samsunspor ile mücadele edecek. Hemen ardından İspanya'ya gidecek olan Cim - Bom, salı günü de Deportivo La Coruna ile karşılaşacak. 
     Sakatlanıp oyunu terketmek zorunda kalan Ümit, "Artık bu iş yüzde 65 bitmiş sayolır. Önemli olan üç puanı kazanmaktı. Bunu başardık. Bu galibiyeti sevgililer günü nedeniyle anneme hediye ediyorum" dedi. 
     Emre ise "Üç puanı aldığımız için çok mutluyuz. Seyircimize teşekkür ediyoruz. Böyle soğuk bir havada ve sevgililer gününde buraya geldikleri için bu galibiyeti onlara hediye ediyoruz" diye konuştu. 
     
B GRUBU TAKIMLAR O G B M A Y P Galatasaray 3 2 1 0 4 2 7 Milan 3 1 2 0 4 3 5 Deportivo 3 1 0 2 3 3 3 PSG 3 0 1 2 2 5 1      
     20 Şubat Deportivo - Galatasaray, Paris St.Germain - Milan 


 SPOR</field>
</doc>
</add>