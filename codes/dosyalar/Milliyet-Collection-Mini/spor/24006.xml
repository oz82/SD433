<?xml version="1.0" encoding="UTF-8" ?>
<add>
<doc>
<field name="docno">24006</field>
<field name="source">Milliyet v.01</field>
<field name="url">www.milliyet.com.tr/2001/05/30/spor/spo01.html</field>
<field name="date">2001-05-29T21:00:00.000Z</field>
<field name="headline">Daum'dan itiraf</field>
<field name="text">Beşiktaş Teknik Direktörü, şampiyonluk için en az iki yıla ihtiyaçları olduğunu belirtti 
     KARTAL YİĞİT 

     SİYAH - Beyazlı takımın Alman hocası, gelecek yıl da şampiyonluğu yakalamalarının zor olduğunu söyledi. Daum, "Beşiktaş'ın hocası olarak bunları nasıl söyleyebilirsiniz" sorusuna "Türkiye bu kafayı değiştirmeli. Beşiktaş'ın yeniden yapılanması için iki seneye ihtiyacı var" yanıtını verdi. 
     TECRÜBELİ hoca, Başkan Bilgili ile yaptığı toplantıda ise oyuncuların alacaklarının acil ödenmesini istedi. Daum'un bu konuda oldukça rahatsız olduğunu söyleyerek, "Bana aylardır para alamadıklarını belirttiler. Bu beni çok üzdü. Benim alacağım önemli değil, yeter ki futbolculara para verilsin" dedi. 
     
Celal Doğan Ayhan'ı istiyor      GAZİANTEPSPOR Başkanı Celal Doğan, Daum'un gözden çıkardığı Ayhan'ı tekrar geri istiyor. Beşiktaş'ın Ömer ve Mehmet Polat için Fevzi ile Ayhan'ı önermesinden sonra Doğan'ın özellikle Ayhan'ın gelmesini sıcak baktığı ancak takasın yanında para da talep edeceği belirtildi. 
     
İnönü'de nostalji      BEŞİKTAŞ'ın bir dönem formasını giymiş ünlü futbolcular bu akşam saat 18.00'de İnönü Stadı'nda Yunanistan'ın Panathinaikos takımı veteranlarıyla bir dostluk maçı oynayacaklar. 
     
Kokain davası      GÜNAY YURTGÜLÜ 

     ALMANYA'nın Koblenz Başsavcılığı Beşiktaş Teknik Direktörü Daum hakkında kokain bulundurmak suçundan dava açtı. Yaklaşık 8 ay süren soruşturmayı tamamlayan savcılık, Daum ve dört kişi hakkında yasadışı olarak uyuşturucu bulundurmaktan dava açılmasına karar verdi. 
     



 SPOR</field>
</doc>
</add>