<?xml version="1.0" encoding="UTF-8" ?>
<add>
<doc>
<field name="docno">12974</field>
<field name="source">Milliyet v.01</field>
<field name="url">www.milliyet.com.tr/2001/03/25/spor/spo01.html</field>
<field name="date">2001-03-24T22:00:00.000Z</field>
<field name="headline">Daum'dan doping</field>
<field name="text">Beşiktaş'ın hocası, G.Saray maçı öncesi moral takviyesi için oyunculara ödeme yapılmasını istedi, yönetim 600 bin dolar dağıtma kararı verdi 
     KARTAL YİĞİT 

     BEŞİKTAŞ yönetimi, Teknik Direktör Christoph Daum'un isteğiyle futbolcuların birikmiş alacaklarının bir kısmını ödeme kararı aldı. Türkiye'deki ekonomik kriz nedeniyle zor günler geçiren Siyah - Beyazlı yönetim, Galatasaray maçı öncesi moral dopingi olması amacıyla, futbolcularına önümüzdeki hafta toplam 600 bin dolar dağıtacak. Oyuncularının para sıkıntısını öğrenen Alman hoca, Menajer Sinan Engin'e, yönetimle görüşerek, bu sorunu çözmesini istedi. 
     FUTBOLCULARIN maça kafalarının rahat olarak çıkmasını isteyen tecrübeli çalıştıcı, en azından birikmiş alacakların bir kısmının dağıtılmasını istedi. Bunun üzerine Menajer Sinan Engin, yönetime Daum'un isteğini iletti. Engin, "Krizden herkes etkilendi. Futbolcularımızın paraları gecikiyor. Ancak yönetimimiz borçlarının her zaman arkasındadır. Hafta içi yapacağımız ödemeler oyuncularımızı rahatlatacak. Galatasaray maçı için de doping olacak" dedi. 
     
Çalımbay kaldı Albayrak gitti      BEŞİKTAŞ'ta Daum'un yardımcılıklarına Koch ve Immel'in getirilmesinin ardından yaşanan kriz sona erdi. Başkan Serdar Bilgili, önce Rıza Çalımbay'la görüşüp, kendisini kalması konusunda ikna etti. Tercüman olarak devam etmesi istenen Bülent Albayrak ise, "Daum bana yardımcısı olacağımı söylemişti. Bunu kabul edemem" diyerek, istifa etti. Albayrak'ın yerine Murat Kuş görev yapacak. 
     
Scala kızdırdı      BEŞİKTAŞ yönetimi, bir bildiri yayınlayıp, Nevio Scala'nın, Almanya'nın Kicker dergisinde çıkan açıklamalarını kınadı. Bildiride, "Seviyesiz açıklamalarını esefle karşılıyoruz. Yönetimimiz, hile ve desiselerini saklamak amacıyla hırçınlaşan, sözlerini hakaret boyutuna taşıyan ve tehdit eden bu şahıs hakkında gerekli hukuki işlemler başlatacaktır" ifadeleri yer aldı. 
     


 SPOR</field>
</doc>
</add>