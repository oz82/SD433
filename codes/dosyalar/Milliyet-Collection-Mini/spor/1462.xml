<?xml version="1.0" encoding="UTF-8" ?>
<add>
<doc>
<field name="docno">1462</field>
<field name="source">Milliyet v.01</field>
<field name="url">www.milliyet.com.tr/2001/01/10/spor/spo05.html</field>
<field name="date">2001-01-09T22:00:00.000Z</field>
<field name="headline">İnter Başkanı övgü yağdırdı</field>
<field name="text">Hakan'ın golü tarihe geçti 
     INTER'in Başkanı Massimo Moratti, "Hakan'ın golü derbi tarihine geçti. Unutulamaz" dedi. Tutto Sport gazetesine demeç veren Moratti, Milan karşısında Hakan'ın şahaser bir gol attığını belirtti. Moratti, "Tüm klasını gösterdi. Milan - İnter arasındaki büyük derbilerle ilgili yapılacak olan yayınlarda Hakan'ın şahaserini sık sık göreceğiz" görüşünü aktardı. 
     HAKAN Şükür de gazeteye, "Taraftarların ve kulübün bana olan güvenini hissediyorum. Milan'a gol attıktan sonra heyecanlandım, çünkü sadece Tardelli ve takım arkadaşlarım değil tüm taraftarlar benimle birlikte seviniyorlardı" dedi. Bu arada, Milan maçında Hakan Şükür'ün yerine oyuna giren Recoba'nın, yedek kaldığı için yöneticilerden Lele Oriali ile tartıştığı bildirildi. 
     


 SPOR</field>
</doc>
</add>