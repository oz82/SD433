<?xml version="1.0" encoding="UTF-8" ?>
<add>
<doc>
<field name="docno">79209</field>
<field name="source">Milliyet v.01</field>
<field name="url">www.milliyet.com.tr/2002/04/19/spor/bbas.html</field>
<field name="date">2002-04-18T21:00:00.000Z</field>
<field name="headline">ÜLKER GÖNÜL ALDI</field>
<field name="text">Eurolig ikinci raund H Grubu'nda dün akşam veda maçını oynayan Turuncu-Yeşilliler, ilk kez galibiyete imza attı. CSKA Moskova karşısında Goljovic, Asım ve Haluk ile zafere koştu 
     TURUNCU - Yeşilliler, Eurolig ikinci tur H Grubu'ndaki altıncı ve son maçında Rus CSKA Moskova'yı devirerek, sezonu galibiyetle kapadı 96 - 91. Final - Four şansı olmamasına rağmen, karşılaşmaya asılan Ülkerspor, baştan sona önde götürdüğü mücadelede özellikle Asım, Goljovic ve Haluk'un skorer oyunuyla sonuca gitti. CSKA'da Mirsad Türkcan 22 sayı kaydederken, devre de 50-44 ekibimizin üstünlüğüyle kapandı. Bu arada dün oynanan karşılaşmalar sonunda, 3-4 Mayıs'ta İtalya'nın Bologna kentinde yapılacak olan Final - Four'a İsrail'den Hüseyin Beşok'lu Maccabi Tel Aviv, Yunanistan'dan İbrahim Kutluay'lı Panathinaikos ve ev sahibi ülkeden Kinder Bologna ile Benetton yükseldiler. 
     
İstatistik ÜLKERSPOR OYUNCU TS 2S 3S SA R Asım 22 8 13 - 6 7 3 Goljovic 22 4 7 4 5 2 2 2 Tutku 13 2 3 3 6 - 1 Kerem 6 3 7 - - 4 Haluk 18 1 3 5 7 1 2 1 Stelmahers 4 1 3 - 2 2 - Harun 2 1 1 0 3 - 1 Austin 7 0 1 2 6 1 2 3 Zaza 2 1 2 - - 1 Mustafa - 0 1 - - 2 TOPLAM 96 21 41 14 27 12 15 18      
     
CSKA MOSKOVA OYUNCU TS 2S 3S SA R Mc Cants 11 4 6 1 3 - 2 Mirsad 22 6 8 0 1 10 16 11 Wolkowski 17 6 11 1 1 2 2 9 Giricek 22 8 9 - 6 7 4 Pachoutine 13 5 7 0 2 3 6 3 Domani 6 2 2 - 2 2 4 Miglinieks - - 0 1 - 1 Petrenko - - - - - TOPLAM 91 31 43 2 8 23 33 34      
     
Genç KartallarBasketbol Ligi'ne Türk oyuncularla başlayan ve sonunculuğa aday gösterilen Beşiktaş, ezeli rakiplerini sollarken, Play - Off'un korkulu rüyası haline geldi 
     Özel Haber GÖKHAN TÜRE 

     Yedinci oldu 
     BASKETBOL sezonuna tamamı Türk oyunculardan kurulu kadrosu ve soru işaretleriyle giren, "sonunculuğa aday gösterilen" Beşiktaş, şampiyonluk adaylarının "korkulu rüyası" haline geldi. Ligin ilk yarısında bocaladıktan sonra ezeli rakiplerine karşı ikinci devrede açık farklı galibiyetler alan, ve ligi Galatasaray ile Fenerbahçe'nin önünde yedinci sırada kapayan Kara Kartallar, ligin "en genci" ve "en uzunu" unvanlarına "en tehlikelisi" özelliğini de ekledi. 
     
     Draft sistemi 
     COACH Ahmet Kandemir, sezon başından bu yana genç oyuncularının bireysel yeteneklerini ön plana çıkarmaya çaba gösterdiklerini belirtti. Kandemir "Bu kadroyu gelecek sezon, iki Avrupalı yabancı ile takviye ettiğimiz takdirde büyük başarılara imza atabiliriz. Ancak NBA'deki draft sistemi, Türkiye'ye uyarlanmadığı ve büyük kulüpler gelecek vaad eden genç oyuncuları rahatlıkla kadrolarına kattıkları için, bizim gibi kulüplerin başarıları kalıcı olmayacaktır" dedi. 
     
Devlere ceza      BASKETBOL Federasyonu Disiplin Kurulu, Beşiktaş ile Fenerbahçe'yi para cezasına çarptırdı. İki takım arasında oynanan lig maçında küfürlü tezahürat yapılması ve sahaya yabancı madde atılması nedeniyle Beşiktaş'a 250, Fenerbahçe'ye ise 300 milyon lira para cezası verdi. 
     
Kupa zirvesi      BASKETBOL Türkiye Kupası'nda final - four heyecanı yarın başlayacak. Efes Pilsen, Ülker, Darüşşafaka ve Türk Telekom'un mücadele edeceği kupa ile ilgili bugün Polat Renaissance Oteli'nde bir basın toplantısı düzenlenecek. 
     
Final-Four CNN Türk'te      POTADA yarın oynanacak Türkiye Kupası maçları CNN Türk'ten naklen yayınlanacak. 20 Nisan Cumartesi günü Ülker - Darüşşafaka 14.00, T.Telekom - Efes Pilsen sınavı ise 16.00'dan itibaren ekrana gelecek. 
     
Zafer Schio'nun      BASKETBOL Bayanlar Ronchetti Kupası finalinde Fransız Tarbes'i iki maçta da yenen İtalyan ekibi Familia Schio şampiyonluğa ulaştı. Rakip sahada oynadığı finalin ilk maçını 73 - 69 kazanan Schio, rövanşı da 77 - 74 galip kapadı. 
     
İtalya'ya yenildik      20. Avrupa Genç Erkekler Basketbol Şampiyonası Yarı Final Eleme Grubu'ndaki 2. maçında milli takım, İtalya'ya 79 - 72 yenildi. Polonya'daki karşılaşmaların ikinci gününde milliler, İtalya önünde üç periyodu da önde geçmelerine rağmen ilk yarı 42 - 38 son periyodda rakibine teslim oldular. Milliler, bugün TSİ 21.30'da Litvanya ile karşılaşacak. 
     
Bilboardlı tanıtım      BASKETBOL Federasyonu, sporseverleri hafta sonunda Erkekler 17. Türkiye Kupası "Dörtlü Final" maçlarına, İstanbul'da bilboardlara astığı afişlerle davet ediyor. Federasyon ilk kez bilboardlı tanıtım yaparken, afişte final - four'da mücadele verecek Efes Pilsenli Mehmet Okur, Ülker'den Haluk Yıldırım, Türk Telekom'dan Murat Evliyaoğlu ve Darüşşafaka'dan Hakan Köseoğlu'nun resimleri yer aldı. 
     
Potada bugün      Bayanlar Birinci Ligi 
     Play - Off 1. Tur 
     Ankara Atatürk Salonu 
     14.00 TED Kolejliler - Fenerbahçe 0 - 2 
     Ahmet Cömert Salonu 
     14.00 Galatasaray - BOTAŞ 0 - 2 
     Süleyman Seba Salonu 
     14.00 Beşiktaş-Erdemirspor 0 - 2 
     



 SPOR</field>
</doc>
</add>