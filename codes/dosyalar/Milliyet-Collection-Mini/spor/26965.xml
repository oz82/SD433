<?xml version="1.0" encoding="UTF-8" ?>
<add>
<doc>
<field name="docno">26965</field>
<field name="source">Milliyet v.01</field>
<field name="url">www.milliyet.com.tr/2001/06/15/spor/spo03.html</field>
<field name="date">2001-06-14T21:00:00.000Z</field>
<field name="headline">Süren'e kal baskısı</field>
<field name="text">Divan Kurulu, Galatasaray Başkanı'ndan Mart ayındaki kongreye kadar görevi sürdürmesini istedi 
     

     GALATASARAY'ın Divan Kurulu toplantısı Lütfi Kırdar Uluslararası Kongre Merkezi ve Sergi Sarayı'nda yapıldı. Yemekli toplantıda üyeler Başkan Faruk Süren'den Mart ayındaki olağan kongreye kadar görevi sürdürmesini istediler. Süren de konuyu yönetim kurulunda görüşeceklerini belirterek, "Karar bozulmazsa olağanüstü kongrede aday olmayacağım. Sizlerden özür diliyorum" dedi. 
     SÜREN, "Türkiye denince eskiden akıllara saçma Geceyarısı Ekspresi' filmi gelirdi. Şimdi ise Galatasaray geliyor. Beni yıpratmak isteyenler kurumu da yıpratacaklardı. Sürekli eleştirildik. Yalnış bilgilerle jurnalcilik yapıldı. Yönetimde güvensizlik ortamı yaratıldı. Ve kongre kararı aldık. Başarılarımızı bile kutlayamadık. Bakın başkaları sevinçlerini nasıl yaşıyor" dedi. 
     BAŞKAN adayları arasında adı geçen İzzettin Doğan, "Bu yönetimin göreve devam etmesini isterdim. Ama kurumun ayakta kalması için yönetim değişmelidir" dedi. Divan baskısına taviz vermeyen Süren ise ayrıca Emre, Okan ve Hakan Şükür'ü eleştirdi. Yöneticilerden Ali Dürüst ve Celal Erkut istifa edeceklerini belirtirken, Başkan Süren de bir kez daha düşüneceğini söyledi. 
     
Mondragon İstanbul'daGalatasaray'ın daha önce prensip anlaşmasına vardığı Kolombiyalı kaleci dün geldi, bugün de imza atacak 
     CİM-BOM'UN daha önce prensipte anlaştığı Mondragon dün geldi. Menajeri Haluk Yalçın ve kardeşi Philippo ile İstanbul'a gelen Kolombiyalı kaleciyi Atatürk Havalimanı'nda Mete Razıklı karşıladı. Buradan kalacağı Polat Otel'e giden Mondragon'un bugün saat 10.30'da Florya Metin Oktay Tesisleri'nde imza atacağı öğrenildi. 
     
Nonda ve Elio geliyorMonaco Kulübü, Jardel'e karşılık iki futbolcu ve 5 milyon dolar önerdi 
     ERHAN TELLİ 

     GALATASARAY, Brezilyalı golcüsüne kulüp ararken, Fransa'nın Monaco Kulübü'nden cazip bir teklif aldı. Fransız kulübü Jardel'e karşılık orta alanda oynayan Eloi ile santr-for Nonda'yı önerdi. Mehmet Cansun, bunlara ilaveten 5 milyon dolar da para teklif edildiğini belirtti ve bunu değerlendirebileceklerini söyledi. İki futbolcuyu da Lucescu'nun onayladığı ifade edildi. Galatasaray önümüzdeki günlerde kesin kararını verecek. Ancak bu öneri, hem Benfica, hem de Porto'nun tekliflerinden çok daha cazip olarak birinci sıraya yerleşti. 
     
10 numara tarih oluyor      GALATASARAY'DA Taçsız Kral Metin Oktay, Hagi ve daha pek çok efsane ismin giydiği 10 mumaralı formanın artık kullanılmayacağı belirtildi. Başkan Faruk Süren'in bir hafta önce yapılan toplantıda 10 numaralı formanın müzeye kaldırılması konusunu gündeme getirdiği, yöneticilerin de bu görüşü desteklediği öğrenildi. 
     
Sıra İlhan'da      BURSASPORLU Ender ve Gençlerbirliği'nden Ümit Karan'la anlaşan Galatasaray'da sıra Samsunsporlu İlhan'a geldi. İlhan'ın hafta sonuna kadar İkinci Başkan Mehmet Cansun'un ofisine gelerek sözleşme imzalayacağı ileri sürüldü. 
     
Bonserviste son gün      KULÜPLERİYLE anlaşamayan ve satış listesine konan futbolcuların bonservis bedelleri bugün saat 17.00'ye kadar Futbol Federasyonu'na bildirilecek. Birinci Lig'de sözleşmesi biten 300'ün üzerinde futbolcunun satış listesine konulacağı bildirilirken, herhangi bir kulüple anlaşmayan, kendi kulübü ile de sözleşme yapmayan, ancak satış listesinde adı bulunmayan oyuncular ise otomatikman serbest kalacaklar. 
     
Gürsoy'un acı günü      GALATASARAY'ın eski yöneticisi Ergün Gürsoy'un annesi Sakine Gürsoy dün sabaha karşı hayata gözlerini yumdu. Sakine Gürsoy bugün Kadıköy Söğütlüçeşme Camii'nde kılınacak öğle namazının ardından Karacaahmet Mezarlığı'nda toprağa verilecek. 
     



 SPOR</field>
</doc>
</add>