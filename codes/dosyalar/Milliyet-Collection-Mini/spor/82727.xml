<?xml version="1.0" encoding="UTF-8" ?>
<add>
<doc>
<field name="docno">82727</field>
<field name="source">Milliyet v.01</field>
<field name="url">www.milliyet.com.tr/2002/05/08/spor/aspo.html</field>
<field name="date">2002-05-07T21:00:00.000Z</field>
<field name="headline">Nerede kalmıştık</field>
<field name="text">Galatasaray'da II. Fatih Terim dönemi başladı. Dört yıllık sözleşme imzalayan tecrübeli hoca, "Beni çağırdılar, geldim. Görevimin ağır olduğunu biliyorum. Ama hayatta hiçbir şeyden korkmadım" dedi 
     ERHAN TELLİ 

     Canaydın gururlu 
     GALATASARAY Başkanı Özhan Canaydın, Teknik Direktör Lucescu'nun yerine getirdiği Fatih Terim ile birlikte dün bir basın toplantısı düzenledi. 2. Terim dönemini resmen başlatan ve tecrübeli hoca ile dört yıllık sözleşme yaptıklarını açıklayan Canaydın, "Bugün hepimiz için önemli bir gün. Galatasaraylılar'ın gönlündeki teknik adam yuvasına döndü. Kendisi, hiç çalışmadan kazanabileceği ücretin çok altında bir rakamla görev almayı kabul etti" dedi. 
     
     Lucescu'ya teşekkür 
     FATİH Terim ise yeniden geliş nedenlerinin başında Galatasaray'ı Dünya kulübü yapmak olduğunu söyledi. Başkan Canaydın'ın böyle bir söz kullandığını anlatan Terim, "Biz de onun bu sözünü hayata geçirmek için elimizden geleni yapacağız. Bundan kimsenin şüphesi olmasın" diye konuştu. Basın mensuplarının sorularını tek tek cevaplayan Terim, Lucescu'ya yaptıkları için teşekkür ettiğini söylerken, teknik ekibinin de Müfit Erkasap ve Ahmet Ceylan'dan oluşacağını kaydetti. 
     
     İşbaşı yapıyor' 
     FLORYA'DA bu sabahtan itibaren iş başı yapacağını ifade eden tecrübeli teknik adam, "Önce takımımızı kurmak zorundayız. Öncelikli gündemimiz transfer. Hedefimiz her hedefe koşmak. Bundan önce yaptıklarımız bundan sonra yapacaklarımızın garantisidir. Alt yapıya yine çok önem vereceğiz. Pahalı transferler yerine oradan futbolcu yetiştirip takıma kazandırmak istiyoruz. Şeffaf bir futbol yapısı oluşturacağız. Futbol Şubesi olarak bazı projelerimiz var" diye konuştu. 
     
     Daha önce olmazdı' 
     ÖZHAN Canaydın'a ve yönetimine de teşekkür ettiğini belirten Terim, "Bana Galatasaray'ın sana ihtiyacı var' dediğinde Milan'la olan sözleşmemi fesh ettim ve geldim. Görevimin ağır olduğunu biliyorum. Ama hayatta hiçbir şeyden korkmadım. Önceki yönetimin teklifini kabul etmeme nedenimin etik veya ahlak dersi vermek gibi bir şeyle alakası yok. Bana mevcut antrenörün görevine son verip gelselerdi bir dakika düşünmezdim. Mevcut hoca varken bunun olamayacağını söyledim" açıklamasını yaptı. 
     
     Ergün ve Hasan'a ret 
     TARAFTARLARLA buluşacağı günü sabırsızlıkla beklediğini söyleyen Fatih Terim, "Ben bu kulübe 1974 yılında geldim. Yaklaşık 30 yıldır Galatasaray'ın başarısı için hizmet ediyorum. Kendi içimizde bir takım ufak tefek tatsızlıklar yaşamış olabiliriz. Ama şu andan itibaren hepimizin bir nefer olarak Galatasaray için çalışacağından kimse kuşku duymasın" dedi. Terim, Ergün ve Hasan'ı yurt dışına kesinlikle göndermeyeceğini, Okan'a da kapılarının açık olduğunu sözlerine ekledi. 
     
Terim'in karnesi Organizasyon O G B M A Y Lig 136 95 29 12 338 126 Avrupa Kupası 35 19 6 10 49 47 Türkiye Kupası 22 13 7 2 41 18 Cumhur.Kupası 3 2 - 1 6 3 TSYD Kupası 8 4 2 2 1 9 Toplam 204 133 44 27 451 203      
     
Rui Costa iddiası      İTALYAN Corriere dello Sport gazetesi, Rui Costa için Milan'dan "hayır" yanıtı alan Fatih Terim'in bu oyuncuyu kiralamak istediğini yazdı. Fiorentina'dan sezon başında Terim'in isteğiyle 45 milyon Euro bonservis bedeliyle Milan'a getirilen Portekizli Rui Costa'nın birçok detaydan dolayı satılmasının zor olduğu ifade edilirken, Ancelotti'nin yıldız oyuncudan vazgeçebileceği de belirtildi. 
     
Mondragon ısrarı      SARI - Kırmızılı kulüpte kiralık oynayan Mondragon'u Fatih Terim bırakmak istemiyor. Terim, "Mondragon hem insan olarak, hem de 40 yıllık Galatasaray kalecisiymiş gibi oynayarak büyük beğeni kazandı" dedi. Sergen'i yeniden takıma kazandırmak istediğini de söyleyen Fatih Terim, "Kendisini yarından itibaren özel bir hoca ile Florya'da çalıştırmaya başlayacağım. Tabii mukavele işini de halletmemiz lazım" dedi. 
     
Ümit hediyesi      TERİM, Milan'a götürdüğü öğrencisi Ümit Davala'nın da perşembe günü Galatasaray'a imza atacağını müjdeledi. Terim, "Ümit bir yıl kiralık olarak bizde forma giyecek. Ümit, sinyor Galliani ve Milan kulübünün bana hediyesidir" diye konuştu. Yıldız futbolcunun İzmir'de tatil yaptığı ve yarın Florya'ya geleceği açıklandı. 
     



 SPOR</field>
</doc>
</add>