<?xml version="1.0" encoding="UTF-8" ?>
<add>
<doc>
<field name="docno">12184</field>
<field name="source">Milliyet v.01</field>
<field name="url">www.milliyet.com.tr/2001/03/20/spor/spo03.html</field>
<field name="date">2001-03-19T22:00:00.000Z</field>
<field name="headline">Marcio ve Capone hacı oldu</field>
<field name="text">Teknik Direktör Lucescu'nun verdiği iki günlük izinden yararlanan Galatasaray'ın Brezilyalı futbolcuları Marcio ve Capone dün aileleri ile birlikte Meryem Ana'yı ziyaret ederek hacı oldular. Brezilyalı oyuncular daha sonra da Efes harabelerini gezdiler. Bu arada Capone, Menajer Cüneyt Tanman ile görüşerek Türk vatandaşı olmak istediğini söyledi. Tanman, bundan memnunluk duyduğunu ve en kısa zamanda işlemlere başlayacaklarını belirtti. 
     
Kokteyle özen izin      MİLLİ Takımın kampında bulunan Galatasaraylı oyunculardan Okan, Arif ve Ümit, Teknik Direktör Şenol Güneş'in özel izniyle dün gece sanatçı Cengiz İmren'in yeni albümünü tanıtmak amacıyla Kız Kulesi'nde düzenlediği kokteyle katıldılar. Galatasaraylı oyunculardan Suat'ın da eşi ile birlikte katıldığı bu geceye futbolcular kamp yaptıkları Polat Otel'den kiralanan özel bir tekne ile gidip - geldiler. 
     
Beşiktaş maçı ertelensin'ERHAN TELLİ 
     LUCESCU, 31 Mart'taki Beşiktaş derbisinin ertelenmesini isteyeceklerini söyledi. Lucescu, "Siirt maçında oynanan futbol anlayışla karşılanmalı. Sadece biz değil, bütün büyük takımlar düşüşte. Real Madrid de yenildi. Kesinlikle dinlenmemiz gerekiyor. Ama hiç boş zamanımız yok. Futbolcularım milli takımdan gelecekler, üç gün sonra Beşiktaş karşısına çıkacaklar. Ardından Real Madrid ile oynayacağız. Doğru dürüst birlikte olamayacağız. Bu takıma sahip çıkın " dedi. 
     
Aslan'ın penaltı fobisi      GALATASARAY, bu sezon ligde geride kalan 25 haftada kazandığı 3 penaltıdan hiçbirini değerlendiremedi. Jardel, 6. hafta maçında İstanbulspor'a karşı ve 13. hafta karşılaşmasında ise Adanaspor'a karşı kullandığı penaltıları değerlendiremedi. Sarı - Kırmızılı ekibin kazandığı son penaltıyı ise Siirt Jetpa maçında geçen sezonun gol kralı Serkan gole çeviremedi. 
     
Hasılat 205 milyar      SİİRT Jetpaspor, cezası nedeniyle İzmir'de oynadığı Galatasaray maçında kasasını doldurdu. Atatürk Stadı'ndaki karşılaşmayı 39 bin 794 biletli seyirci, 204 milyar 773 milyon lira ödeyerek izledi. Böylece liglerin hasılat rekoru da kırılmış oldu. Aşırı izdiham yüzünden Atatürk Stadı'nın protokol kapısının kırıldığı da belirtildi. 
     


 SPOR</field>
</doc>
</add>