<?xml version="1.0" encoding="UTF-8" ?>
<add>
<doc>
<field name="docno">13720</field>
<field name="source">Milliyet v.01</field>
<field name="url">www.milliyet.com.tr/2001/03/30/spor/aspo.html</field>
<field name="date">2001-03-29T21:00:00.000Z</field>
<field name="headline">DERSİMİZİ ALDIK'</field>
<field name="text">Şenol Güneş, Makedonya'daki kötü futbolu pres yapamamaya bağladı. Maçtan gerekli dersi aldıklarını belirten milli takım teknik direktörü, "Aklımız başımıza geldi. Artık böyle olmaz" dedi 
     BİLAL MEŞE 

     AY - Yıldızlı ekibin teknik patronu, Makedonya karşısında ortaya koydukları kötü futboldan ders çıkardıklarını söyledi. Rakipleri önünde uzun süre mahkum oynadıklarını kaydeden Güneş, "Bunun temelinde istediğimiz presi yapamamak vardı. Ancak kalan maçlarımızda daha dikkatli olacağız. Ayağımızı sağlam basacağız. Aklımız başımıza geldi" dedi. 
     GRUPTAKİ zirve yarışının son ana kadar süreceğini ifade eden Şenol Güneş, "Gerçek gücümüzü sahaya yansıttığız zaman yenemeyeceğimiz takım yok. Ben Türkiye, İsveç ve Slovakya arasında kopma olacağını sanmıyorum" diye konuştu. Makedonya'nın kilit göreve üstlendiğini söyleyen tecrübeli hoca, diğer rakiplerin de Üsküp'te zorlanacağını iddia etti. 
     KISA aralıklı maçların fiziksel, zihinsel ve teknik sıkıntılar yarattığını dile getiren Şenol Güneş, "Bunu normal karşılaşamak lazım. Zaman zaman tecrübe, zaman zaman da beceri konuşacaktır. Biz bu kez tecrübemiz ile kazandık" yorumunu yaptı. Güneş, elemelerin sonunda Dünya Kupası'na giden takımın da kesinlikle kendileri olacağını sözlerine ekledi. 
     
Yardımcı hakem Alpay'ı çıldırttı      Küstah Fransız 
     MAKEDONYA maçının ikinci yarısında Alpay, bir pozisyonda ofsayt bayrağını kaldırmayan Fredric Arnolt'u sert bir şekilde uyardı. Bunun üzerine Fransız yardımcı hakem, İngilizce "Durty Turkish" Pis Türkler diye karşılık verince milli oyuncumuz çileden çıktı. Alpay, maçın oynandığı sırada durumu menajer Can Çobanoğlu'na iletti. Çobanoğlu bunun üzerine gözlemciyi uyardı. 
     


 SPOR</field>
</doc>
</add>