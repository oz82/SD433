<?xml version="1.0" encoding="UTF-8" ?>
<add>
<doc>
<field name="docno">873</field>
<field name="source">Milliyet v.01</field>
<field name="url">www.milliyet.com.tr/2001/01/06/spor/spo09.html</field>
<field name="date">2001-01-05T22:00:00.000Z</field>
<field name="headline">Teleon'dan para engeli</field>
<field name="text">Naklen yayın ihalesinin ardında, mahkeme kararı ile 23 milyon dolarlık teminat mektubunu bozdurtmadı 
     Futbol Federasyonu'nun naklen yayın ihalesini iptal etmesinin hemen ardından, havuzun suyu bulanmaya başladı. Teleon'un, Küçükçekmece Mahkemesi'nden koydurduğu tedbir kararı nedeniyle Federasyon, 23 milyon dolarlık teminat mektubunu bozduramadı. Kulüplere para dağıtılması davanın sonucuna bağlı kaldı. 
     Bu arada Futbol Federasyonu Başkan Vekili Ata Aksu'nun yaptığı "İhaleyi 3.5 yıllık yapacağız" sözlerinin de gerçeği yansıtmadığı saptandı. Yeni ihalenin yasal olarak ancak iki aşamalı yapılabileceği, altı aylık ilk ihalenin bitmesinden sonra ikincisinin gündeme gelebileceği ortaya çıktı. 
     
     Tazminat şart 
     Hukuk çevreleri sözleşmenin feshinden doğan 100 milyon dolarlık tazminatı almanın bir yasal zorunluluk olduğu tezini de savundu. Federasyonun, tazminattan vazgeçme gibi bir keyfiyet içerisine giremeyeceği, bu konuda yapılan açıklamaların da yanlış olduğu bildirildi. 
     Kuşadası'nda yarın toplanacak olan Federasyon yönetiminin ihalenin açılacağı tarih ile şartnamenin ana hatlarını görüşeceği öğrenildi. Başkanvekili Aksu, ikinci yarı başlamadan yapılması düşünülen ihalenin kamuoyunun gözü önünde yapılacağını söyledi. Kulüplerin ve futbolseverlerin mağduriyetini bir an önce gidermeyi düşündüklerini ifade eden Aksu, bir soru üzerine "Teleon'un iddiaları gerçeği yansıtmıyor. Artık maç nakli yapmaları olanaksız" dedi. 
     


 SPOR</field>
</doc>
</add>