<?xml version="1.0" encoding="UTF-8" ?>
<add>
<doc>
<field name="docno">4430</field>
<field name="source">Milliyet v.01</field>
<field name="url">www.milliyet.com.tr/2001/01/29/spor/spo01.html</field>
<field name="date">2001-01-28T22:00:00.000Z</field>
<field name="headline">Bilgili'ye ilk darbe</field>
<field name="text">Tüzük Tadil Kongresi tartışmalı geçti, yönetimin istediği değişiklikler reddedildi 
     KARTAL YİĞİT 

     Sert muhalefet 
     BEŞİKTAŞ'ta günlerdir konuşulan Olağanüstü Tüzük Tadil Kongresi dün yapıldı. Başkan Serdar Bilgili, göreve gelmesinden bu yana ilk kez sert muhalefetle karşılaştı, yönetimin istediği değişiklikler üyelerce reddedildi. Kongrede Beşiktaşlılar Cemiyeti ile birlikte hareket eden 1903 Karakartallar Grubu'nun ağırlığı hissedildi. 
     
     Başkana eleştiri 
     BAŞKAN Serdar Bilgili'nin önceki gün bir yazıyla kongreye katılmayacağını bildirmesi ve dün de gelmemesi eleştiri konusu oldu. Şube kapatmaları yönetimin kararına bırakan 7. maddenin görüşülmesinde tartışmalar yaşandı. Bu madde de reddedildi. Divan Kurulu'nun yetkilerini kısıtlayan 21. maddenin b bendi de tepki topladı. 
     
     "Can atıyorlar" 
     TOPLANTIDA söz alan üyelerden Atıf Keçeci, Ahmet Akpınar ve Hasan Bozkurter, Divan ile ilgili maddeleri eleştirdiler, "Yönetim bir yandan halka arzdan para gelecek diyor, bir yandan borçlanma için can atıyor. Beşiktaş'ın böyle hayati bir kongresinde başkan nerede " dediler. Oylamalar sonunda yönetim hayal kırıklığı yaşadı. 
     
     Kabul edilmeyen maddeler</field>
</doc>
</add>