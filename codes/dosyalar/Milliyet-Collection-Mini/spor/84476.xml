<?xml version="1.0" encoding="UTF-8" ?>
<add>
<doc>
<field name="docno">84476</field>
<field name="source">Milliyet v.01</field>
<field name="url">www.milliyet.com.tr/2002/05/17/spor/spo06.html</field>
<field name="date">2002-05-16T21:00:00.000Z</field>
<field name="headline">Sürprize onlar aday</field>
<field name="text">Bu Danimarka geçmiş kadrolardan çok daha iyi. Harika bir hücum hattı var. Savunması da çok güçlü. Gruptan çıkarsa sürpriz yapabilir 
     Mehmet Demirkol 

     A GRUBU 
     Elkajer, Larsen, Laudrup ve Lerby'li kadro 1986'da Danimarka'nın adını ilk kez Dünya futbol kamuoyuna duyurmuştu.1992'de Yugoslavya'nın Avrupa Şampiyonası dışında bırakılması sonucu apar topar İsveç'e gidip, kupayı kazanmışlardı. 1998'de ise Brezilya'ya çeyrek finalde kılpayı elendiler. 
     Bu Danimarka, geçmiştekilerden de iyi. Harika bir hücum hatları var. Sand üç sezondur mükemmel oynuyor, Rommedahl ve Tomasson da harika bir sezon geçirdi. Hücumları kadar savunmaları da çok güçlü. Laursen ve Henriksen'in uyumu, mükemmel kaleci Tomas Sorensen de Perimership'in en iyilerinden. Ama bir sorunları var. Gravesen, Jensen ve Tofting yani orta sahanın göbeğinde yer alacak oyuncular savunma yönünde harika olmalarına rağmen, yaratıcılıkları çok düşük. Oyunu kanatlara taşıdıkları zaman Brezilya'dan geri kalır yanları yok. Ama dediğimiz gibi, bu orta saha göbeği A Grubu'nun sağlam takımları karşısında sorun yaşayabilir. İşleri kolay değil. Gruptan çıkmayı başarırlarsa sürpriz ekiplerden biri olabilirler. 
     
Yıldız adayı Ebbe Sand      30 yaşındaki Schalke 04'lü santrfor, 1998 Dünya Kupası'nda çeyrek finale çıkan kadroda da yer almıştı. 33 milli maçta 10 gol atan oyuncu, Brondby forması giyerken, 3 kez Danimarka şampiyonluğu kazandı. Fransa'daki Dünya Kupası öncesi kansere yakalanmış, ama erken teşhisle kurtulmuştu. Sand yerden ve havadan tek vuruşlarda çok başarılı. Tomasson ve Rommedahl ile çok iyi anlaşıyor. 
     
     Genel Bilgiler</field>
</doc>
</add>