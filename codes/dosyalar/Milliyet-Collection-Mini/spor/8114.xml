<?xml version="1.0" encoding="UTF-8" ?>
<add>
<doc>
<field name="docno">8114</field>
<field name="source">Milliyet v.01</field>
<field name="url">www.milliyet.com.tr/2001/02/21/spor/aspo.html</field>
<field name="date">2001-02-20T22:00:00.000Z</field>
<field name="headline">OLUR BÖYLE KAZALAR 2 - 0</field>
<field name="text">Eksiği vardı, sancısı sakatlarıydı. Buna rağmen Galatasaray iyi mücadele etti, Deportivo karşısında yılmadı. Yenildi ama çarpıştı, yine de zirvede kaldı 
     HALİL ÖZER 

     "Amansız bir hastalık" yüzünden şu maçı verdik. Galatasaray'ın geleneksel itiraz hastalığı ve kart görme alışkanlığı Deportivo'da üç puan bıraktırdı. 
     Önce İstanbul'da Hasan Şaş ve Emre. Dün de burada başta Vedat ve diğerleri hepsi arka arkaya geldi. Alabileceğimiz bir maçta üç puanı bıraktık. 
     İnanın Galatasaray, İstanbul'daki maçtan daha iyi oynuyordu. Ama bir kader anı varki maçın gidişatını değiştirdi. 16. dakikada , Okan'ın nefis pasıyla buluşan Hagi topu bir türlü istediği gibi önüne alamadı. Sonra kötü vurdu. Boş köşe dururken Songo'o ya nişanladı. İşte bu an maçın dönüm noktalarından birisi oldu. Sonra Deportivo, sular seller gibi akmaya başladı. Barcelona kahramanı Victor önce 35. dakikada kalemizi zorladı. Top önce Taffarel'e sonra kale direğine çarptı. 41. dakika Valeron soldan sarktı, ortaladı, arka direkte Victor bomboş bekliyordu. Önce "ofsayt" dedik. Ama Fatih Akyel yapacağını yaptı. Ofsaytı bozdu. Victor da topu boş kaleye gönderdi 1 - 0 
     
Hatalar yıktı      Oysa bu dakikaya kadar Galatasaray bu sahadan puan almak için herşeyi yaptı. Eksik kadrosuna rağmen orta alanı çok iyi kapattı. Gedik vermedi, iyi kontralar yarattı. Tam rakibi sinirlendirmeye başlıyordu ki, kişisel hatalar ortaya çıktı. Bu da bizi yıktı. Gol Galatasaray'ı yine bozmadı. 44. dakikada , Jardel'in kafasını Songo'o son anda çıkardı. 
     İkinci yarı bir umut vardı. Çünkü ilk yarıdaki görüntü "buradan puan gelir" diyordu. Zaten rakip de yorgundu. Arka arkaya maçlar oynadılar. Bitap düşmüşlerdi. Birazcık efor, birazcık direnç bu işi bitirirdi. Ama maç öncesinde herkesin hesaba kattığı olay gerçekleşti. Spor yazarları "Vedat kaç dakika dayanır" diye iddiaya giriyordu. "60 dakika" diyenler kazandı. "Bay kırmızı" yine kızardı. Hem de domates gibi. Zaten o andan sonra da iş bitti. Teslim bayrağı çekildi. Goller beklendi. 72. dakikada Ahmet'in topa kolla hareketi penaltı oldu. Hakem çizgideki olayı iyi yakaladı. Atışı Djalminha kullandı ve topu filelere yolladı 2 - 0 
     
Gözler son iki maçta      Son dakikalar kabus gibi geçti. Allah'tan onlar da idare etti. Hele son dakikada Tristan'ın bir şutu varki nasıl gol olmadı anlamadık. 
     Bu maç bitti. Üç puan burada kaldı. Şimdi Sarı - Kırmızılılar önüne bakmalı. İki maçtan alınacak puanlar Galatasaray'ı yine götürür. Ama bu hastalığa son vermeliler. 
     
Hakeme İSYAN      GALATASARAYLI futbolcular, maç sonunda hakeme büyük tepki gösterdiler. Okan, "Mauro Silva'nın hareketi Vedat'tan daha sertti. Ama bizi kurban etti" yorumunu yaptı. Hagi de, hakemin tek taraflı bir yönetim gösterdiğini vurgularken, "Alabileceğimiz bir maçtı. Ama ikinci yarı hakem çok kötü bir yönetim gösterdi. Adeta rakibimize yardım etti. Deportivo seyircisi ne dediyse onu yaptı" diye konuştu. 
     
Kartlarla yıkıldık      KARŞILAŞMANIN orta hakemi Stampe, gösterdiği kartlarla Galatasaray'ı yıldırdı ve Sarı - Kırmızılı futbolcuların oyundan düşmesine yol açtı. Deportivo La Corunalı oyunculara daha hoşgörülü yaklaşan Alman hakem, Galatasaraylı futbolculara ise acımasızca davrandı. Stampe, Sarı - Kırmızılılara sarı kartlarını peş peşe çıkardı. Vedat'a ise kırmızı kart göstererek Galatasaray'ın eksik kalmasına yol açtı. K. Bülent de gördüğü sarı kartla cezalı duruma düştü. 
     
PSG-Milan berabere      ŞAMPİYONLAR Ligi B Grubu'ndaki diğer mücadelede Paris Saint Germain, kendi sahasında Milan'la 1 - 1 berabere kaldı. Kırmızı - Lacivertli ekibin golünü 75. dakikada Robert kaydederken, konuk takımın sayısını uzatma dakikalarında Jose Mari attı. Bu sonuçla Paris Saint Germain gruptaki iddiasını büyük ölçüde yitirdi. Milan'da kart cezalısı durumuna düşen Helveg ve Gattuso, Galatasaray maçında forma giyemeyecek. 
     
Jardel'den büyük tepki      GALATASARAY'IN Brezilyalı yıldızı Jardel 79. dakikada oyundan çıkarılırken, Teknik Direktör Lucescu'ya tepki gösterdi. Rumen hocaya el - kol hareketleri ile adeta isyan eden Jardel yine Lucescu'nu sert uyarısıyla susmak zorunda kaldı. Bu arada eşi Karen'in, Portekiz'den gelerek moral verip, maçı izlemesine rağmen Jardel başarılı olamadı. 
     
B GRUBU TAKIMLAR O G B M A Y P Galatasaray 4 2 1 1 4 4 7 Milan 4 1 3 0 5 4 6 Deportivo 4 2 0 2 5 3 6 Paris SG 4 0 2 2 3 6 2      
     7 MART Galatasaray - Milan, Deportivo - Paris Saint Germain 
     
Deportivo Galatasaray 24 Kaleye atılan şut 5 9 Kaleyi bulan şut 3 19 Faul 24 1 Ofsayt 6 5 Korner 3      
     
Şampiyonlar Ligi'nde dün gece A GRUBU Manchester Utd. - Valencia ............1 - 1 Panathinaikos - Sturm Graz ............1 - 2      
     
TAKIMLAR O G B M A Y P Manchester U. 4 2 2 0 6 2 8 Valencia 4 1 3 0 3 1 6 Sturm Graz 4 2 0 2 4 5 6 Panathinaikos 4 0 1 3 2 7 1      
     7 MART Panathinaikos - Manchester U., Strum Graz - Valencia 
     
Şampiyonlar Ligi'nde bugün      C GRUBU 
     Arsenal - Lyon S.Moskova - Bayern Münih 
     
TAKIMLAR O G B M A Y P B.Münih 3 2 1 0 4 2 7 Arsenal 3 1 1 1 4 6 4 Lyon 3 1 0 2 3 2 3 S.Moskova 3 1 0 2 4 5 3      
     
     D GRUBU 
     Lazio - Real Madrid Anderlecht - Leeds 
     
TAKIMLAR O G B M A Y P Real Madrid 3 3 0 0 9 3 9 Leeds 3 2 0 1 3 3 6 Anderlecht 3 1 0 2 3 6 3 Lazio 3 0 0 3 2 5 0      
     


 SPOR</field>
</doc>
</add>