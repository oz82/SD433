Koca bir duvar taşıyordun yüreğinde kimsenin aşamayacağı , aşmaya cesaret bile edemeyeceği . 
Dışa karşı güçlüydü , ama içe , kendi yüreğine yıkılmak üzereydi . 
Anılarla örülmüş , acılarla harçlanmış bu duvara tırmanmak , onu aşabilmenin ilk şartıydı . 
Vazgeçmek kolaydı , ertelemek de . 
Ama tırmanmaya başlandı mı bitirilmeli ! 
Çünkü her seferinde acımasız bir geriye dönüş vardı . 
Bıraktığın her sefer bir başlangıca gebeydi . 
Bir aşsaydım bu duvarı benim olacaktın , kucaklayacaktın beni . 
Kırgınlıkların , korkuların eriyip gidecekti , hepsi benim olacak , bana geçecekti . 
Ben kıvranacaktım , ben acı çekip işkencelere gönüllü katlanacaktım senin yerine , sen bilmeden . 
Benim yüreğim de duvar taşıyordu . 
Aşmaya yeltenen olmadı . 
Ben bu duvarı taşıyan birçok insan gördüm ve aşmaya değil yıkmaya çalıştım ; ama ne ben haberdardım bu duvarın yıkılamayacağından ne de duvarı taşıyan haberdardı bu duvarı taşıdığından . 
Sen de haberdar değildin ve ben hayatımda ilk kez yıkmaya değil aşmaya çalışıyordum . 
İzin vermiyor , engeller koyuyordun . 
Dikenli tellerle çeviriyordun bu duvarı . 
Yaralanıyordum tırmanırken , kanıyordum . 
Kırılıyordum , acıyordum , ama bırakmıyordum . 
Korkmuyordum etimin kesilmesinden , duygularımın can çekişmesinden . 
Yalnızca tırmanıyordum ardıma bakmadan , belki de bakmaya cesaret edemeden . 
Sandalyemin tekerleklerini çevirerek koltuğunun önüne gelmiştim . 
Gülümsüyordun . 
Ellerimi bacaklarına koyduğumda sanki yeniden büyük bir ağacın en üst dalından düşmüştüm . 
Sanki lunaparklarda insanın içini ürperten dev oyuncaklardan birisinin en tepesindeydim . 
Işıklar yanıp sönüyor , yüksek tonda sevmediğim bir müzik çalıyordu . 
Çığlıklar , korku , mutluluk ; bozma bu ânı , konuşma , gülümseme , hiçbir şey yapma . 
Konuşmadın , kızmadın , hiçbir şey yapmadın . 
Bir terslik vardı . 
Kaçmaktı en iyisi . 
Evet , kaçmak istiyordum . 
En çabuk nasıl gidebilirdim ? 
Nasıl hızla uzaklaşabilirdim ? 
Koşsam gücüm yeter miydi ? 
Nefesimi sonuna dek bıraksam havaya ! 
Sıyırıp atabilir miydim yaşadıklarımın tortusunu üzerimden ? 
Ya da koşmak , kaçmak çare miydi kurtulmaya ? 
Kendinden ne kadar uzaklaşabilir ki insan ? 
Nereye gidebilir yaşadıklarını bırakıp ? 
İhanet edebilir mi yaşadıklarına ya da yüz üstü bırakabilir mi geleceğini ? 
Her yere kendisiyle birlikte taşımaz mı içindeki o sinsi acıları ? 
Korkmaz mı yalnızken , terk etmişken ya da terk edilmişken ? 
Ellerimi bacaklarından çektim . 
Bu ben değildim . 
Ben yere bakmazdım . 
Gözüne gözüne bakardım insanların . 
Kızgınken korkarlardı , çekinirlerdi benden . 
Yalan ! 
Koca bir yalan ! 
Gözlerine bakamazdım ben insanların . 
Korkaktım ben . 
Ben onlardan korkardım , kızgınken bile . 
Kızınca bir çocuk kadar bile olamazdım . 
Bir tenekeye tekme atamazdım mesela . 
Kaçamazdım sonra . 
Kaçarken sövemezdim beni kızdıran insanların anasına avradına . 
Koşamazdım uzaklara doğru . 
Bağıramazdım koşarken , derin soluyamazdım , terleyemezdim damla damla . 
Ben kızgınken sakin sakin yere bakardım , susardım , soluğum bile duyulmazdı . 
Ben kızgınken tam önüme bakardım aslında , senin gözlerine değil . 
İstemiyordun . 
Beni istemiyordun artık , biliyordum . 
Korkularını , benim bedenimde hayat bulan karabasanları istemiyordun . 
Her gelişinde bacaklarına dokunmaya yeltenen bu adamı istemiyordun artık . 
Dudaklarına aç bir yaban hayvanı gibi uzanan dudaklarımı istemiyordun . 
Haklıydın . 
En basiti , birlikte dolaşmak bile ıstıraptı senin için . 
Sokakta birlikte olmak için sandalyemi itmen gerekiyordu . 
Konuşmuyordun . 
Konuşmuyordum . 
Ellerimi ansızın çekip sandalyemi uzaklaştırdım senden . 
Utanmıştım . 
Halil , demiştin , neler yaptı ? 
Halil'in kadın bedeni çizme tutkusu yaşama amacı haline gelmişti , ama içinde bulunduğu ortamda bunu başarabilmesi neredeyse olanaksızdı . 
Çareler düşünüyor , bulamıyordu . 
Artık bir şey çizemez olmuştu . 
İlla ki kadın bedeninin gizemi olmalıydı gözlerinin önünde ve tabloya yalnızca bu aktarılmalıydı . 
Altı ay önce bitirdiği bir resmi uzun süre dayanması ve renklerini koruması için verniklediği bir gece ansızın bir tekme savurarak üst kata çıktı . 
Hiçbir tablosu değerli değildi onun için . 
Çocukları gibi sevdiği resimlerine kolayca tekme atabiliyordu artık . 
Üst katta babasının çalışma odasına girdi . 
Onun ölümünden beri ilk kez girdiği bu odayı ağır bir koku kaplamıştı . 
Küf kokusunu andıran bu havayı içine çekmemek için soluğunu tuttu . 
Padişahın , babasına hediye ettiği hançeri duvardan alarak dışarı fırladı . 
Odadan çıkar çıkmaz derin soluk alıp dinlendi . 
Ağır ağır merdivenleri indi . 
Dışarı çıktı . 
Sokağın başına kadar yürüdü . 
Birden koşmaya başladı . 
Bu geç vakitte bile ortalıkta dolaşanlar vardı , ama Halil'le ilgilenmiyorlardı . 
Bu koşan adamın arkasından öylesine bakıyorlar , sonra da yollarına devam ediyorlardı . 
Halil , epeyce koştuktan sonra yüksekçe bir duvardan atlayarak mahallenin dışındaki kadınlar hamamının bahçesine girdi . 
Çevreyi iyice kolaçan ettiğinde hamamın girişinde yanan bir lambayı fark etti . 
Köpekler , bahçenin öbür tarafında olmalarına rağmen havlamaya başlamışlardı . 
Zincirleri çözülmemişti , ama her an koparabilirlerdi . 
Halil terasa çıkmasını sağlayacak demir merdivene yöneldi hızla . 
Basamakları tırmanırken ayağı kaydı . 
Dizini bir üst basamağın köşesine çarptı . 
Büyük bir acıyla inlemeye başladı . 
Neredeyse sürünerek terasa çıkmayı başardı . 
Bir süre olduğu yerde kıvrandı . 
Dizinin acısı hafifleyince karanlığa yeni yeni alışan gözlerini açtı . 
Büyük terasın tam ortasından birkaç çamaşır ipi geçiyordu . 
Bunlar iki uçtaki demirlere tutturulmuştu . 
İplerde havlular ve peştamaller asılıydı . 
Hafif rüzgârda sallanan bezler harika bir sabun kokusu yayıyordu çevreye . 
Topallayarak gezinmeye başlayan Halil , derin bir nefes çekti bu güzel kokulu havadan . 
Az önce midesini bulandıran küf kokusundan sonra çok iyi gelmişti . 
Köşede duran eski , kırık kurnaları ve tuvalet taşlarını görünce hemen işe girişti . 
Bunları ses çıkarmamaya çalışarak düzenledi . 
Kuşku uyandırmamak amacıyla eski hallerini de pek bozmadan , kolay kolay fark edilemeyecek güvenli bir köşe oluşturdu . 
Halil günlerce hamamı gözledi . 
Hamamcının karısı olduğunu sandığı kadın günde iki kez terasa çıkarak havlu ve peştamalları asıyor , topluyordu . 
Sabah çok erken saatte bir önceki akşam gün batmadan hemen önce astığı çamaşırları toplamaya çıkıyordu ve doğal olarak da gün batmadan o günkü çamaşırları asmak için geliyordu . 
Hamamın sorumlusu bu kadındı ; kocası mahallenin öbür ucunda bulunan erkekler hamamıyla ilgileniyordu . 
Halil , kadın çamaşırları astıktan sonra bekliyor ve hava kararınca terasa çıkıyordu . 
Gün ağarana dek uğraşıyor ve kadın terasa çıkmadan önce kaçıyordu . 
Haftalarca uğraştıktan sonra terastan hamama uzanan bir delik açmayı başardı . 
Bunu yaparken de paha biçilmez padişah hediyesini hurdaya çıkardı . 
Artık gündüzleri terasta kalmak zorundaydı , çünkü hamam gündüzleri açıktı . 
Dikkat çekmemek için geceden gidip terasa gizleniyordu . 
Hamamcı kadın geldiğinde iyice kıvrılarak köşede soluğunu tutuyordu . 
Zaten kadın akşamdan astığı çamaşırları aceleyle topluyor ve çevresine hiç bakmadan hemen gidiyordu . 
Halil'i görmesi olanaksızdı . 
Açtığı delikten haftalarca yıkanan kadınları gözetledi , ama koca memeli ve yağlı kadınlardan başka pek bir şey göremiyordu . 
Zaten açtığı delik umumi kısma denk geliyordu . 
Kadınlar oldukça kapalıydılar . 
Bu Halil'e yeterli malzemeyi veremiyordu . 
Hususi banyolar diğer köşede olmalıydı . 
Yine bir yanlışlık yapmamak için içeriye girip hususi banyoların tam yerini öğrenmeliydi . 
Çarşıdan satın aldığı çarşaflarla geceden giderek terasa saklandı . 
Sabah kadınlar gelmeye başlayınca çarşafları giyerek terastan indi . 
Kimseye belli etmeden duvardan dışarı atladı . 
Hamamın girişine yöneldi . 
Parasını ödedi . 
Peştamal ; havlu ve takunyasını hamamcı kadından alarak hususi banyoların yerini sordu oldukça incelttiği sesiyle . 
Kendisini banyolardan birisine attığında soluk soluğa kalmıştı . 
Önce biraz oturdu . 
Sonra duvara sırtını verdi ve adımlayarak yukarıdan deliği açacağı yeri hesapladı . 
Dikkat çekici bir yerde olmamalıydı . 
Biraz daha bekledi . 
Peştamalı ve havluyu ıslatarak banyodan çıktı . 
Ne çabuk ? dedi hamamcı . 
Korkuyla titredi Halil peçenin ardında . 
Acele hareketlerle malzemeleri teslim ederek çıktı . 
Hamamcı ıslak peştamal ve havluyu sepete atarken takunyaların nasıl kuru kaldığına şaşırdı . 
Halil gecelerce uğraşarak belirlediği yere bir delik daha açtı . 
Deliği açtığı yerde de eski takunyalar yığılıydı . 
Bunların altındaki delik en az öbürü kadar güvenliydi . 
Gündüzleri hususi banyolara giren kadınları gözetlemekle geçiyordu . 
Yine istediği kişiyi bir türlü görememişti , ama aylarca sabrettikten sonra gözetlediği bir kadın soluğunu daralttı , tüyleri diken diken oldu . 
Durup dururken titremeye başladı . 
Kadının yüzünü beynine kazıdı . 
Peştamalını çıkartmasını bekliyordu . 
Halil işkencedeydi , ama sonunda kadın peştamalını çıkartmaya başlamıştı . 
Ancak , aylardır çamaşır saatlerinde değişiklik yapmayan hamamcı , inanılmaz bir şekilde terasa çıkıyordu . 
Ayağındaki takunyaların sesi duyulmasa Halil az daha yakalanacaktı . 
Geceler boyu bir yerlerden yüzünü hatırladığı bu kadının kim olduğunu bulmaya çalıştı . 
Zihninde canlanan güzel yüzün altına çıplak bir beden hayal edip resmedemiyordu . 
Delirmek üzereydi . 
Bir kez daha gelir umuduyla hususi banyonun üzerindeki deliğin başında günlerce bekledi , ama kadını bir daha göremedi . 
Ermeni Ante olmasa intihar edecek duruma gelmişti . 
Halil her gün şarap satın almaya gidiyor , bu bahaneyle de tek dostu olan Ante'yle konuşuyordu . 
Ante bu genç ressamın her sırrını biliyor ve onu çok iyi anlıyordu . 
Hayal etme gücünü kaybetmemesini söyleyerek sürekli resim çizmesini telkin ediyordu . 
Halil boyalarını ve bezlerini Ermeni Ante'nin meyhanesinin yedi sokak aşağısındaki bir nakışçı dükkânından alıyordu . 
Nakışçı çok yaşlı bir adamdı ve kendisine kızı yardımcı oluyordu . 
Sayısı oldukça fazla olan kadın müşterilerle bu kız ilgileniyordu . 
Halil bir gün yine saatlerce meyhanenin mahzeninde Ante ile içip dertleştikten sonra ağır ağır nakışçıya yürüdü . 
Kafasında kendi derdinin yanında Ante'ninki de vardı . 
Ante hastaydı ve bu hastalığı onu sevdiği kızı elde etmekten alıkoyuyordu . 
Meyhanesinden dışarı çıkamıyordu . 
Nakışçıya girerken , Hiç olmazsa ben sokaklarda gezinebiliyorum , diye mırıldandı . 
Yaşlı adamı göremedi . 
Dükkânın sonunda adamın kızı bir müşteriye oya örnekleri gösteriyordu . 
Halil'in geldiğini fark etmediler . 
Halil de içtiği içkilerin etkisiyle kadınlara bir şaka yapmaya karar verdi . 
Tezgâhın arkasına girerek kadınların olduğu tarafa dolandı . 
Birden önlerine çıkıp onları korkutacaktı . 
Başka kimse olmadığından iki kadının da yüzü açıktı . 
Halil onları korkutacağı yere geldiğinde donakaldı . 
Elleri , ayakları titremeye başladı . 
Terastaki delikten gördüğü kadın karşısındaydı . 
Halil yavaşça ayağa kalktı . 
Kadınlar ne yapacaklarını şaşırdılar . 
Boya , dedi Halil titreyen bir sesle , bez alacağım şarap alacağım , hamam ... Bir anda bu yüzü nereden tanıdığını hatırladı . 
Hususi banyoda gördüğü bu kadın mahalleden komşularıydı . 
Eğer o büyük yangın çıkmamış olsaydı ve Halil'in babası bir - iki gün daha yaşasaydı , birkaç ev ötelerinde oturan bu kızı oğlu için isteyecekti . 
Halil çocukluğunu birlikte geçirdiği bu kızı gençliğe adım attıktan sonra hiç görmemişti . 
Annesi her misafirliğe gidişinde Peride'yi anlata anlata bitiremez , tam Halil'e göre bir kız olduğunu söyleyip dururdu . 
Halil nakışçıdan hızla çıktı . 
Evine doğru deli gibi koşarken amacına biraz daha yaklaşmanın sevincini yaşıyordu . 
Artık biliyordu en azından , aradığı kişi Peride'ydi . 
Bir yanım senden nefret ediyor , kin kusuyor , anılarını , yaşattıklarını , hatta varlığını yadsıyor ; bir yanım seni çok seviyor , kucaklıyor , kurmaca odalarda , kurmaca müzikler eşliğinde seninle dans ediyordu . 
Hep yaşam öykülerini okuduğumuz , birden çok kişilik taşıyan insanlara benziyordum gitgide . 
Yokluğunda seni yadsıyan yanım öbürüne yenik düşüyordu ve geçmişe ait imlerden yararlanarak seni yaratıyordum yanı başımda . 
Seninle konuşuyor , dans ediyor , sevişiyordum . 
Düşsel yaşamım gerçek yaşamımı gölgelemeye başlamıştı . 
Geceleri hiç ummadığım dostlar ziyarete geliyordu . 
Kapım çalındığında karşımda duran yüzü hatırlamaya çalışıyordum , ama öyle zorlanıyordum ki , eski dostum adını ve nerede tanıştığımızı söylemek zorunda kalıyordu . 
Benim için çok utandırıcı bir durum olmasına rağmen oralı olmuyordum . 
Benim hatırlamayışımdan dostum utanacak hale geliyordu . 
Sohbete başlayınca doğal olarak geçmişten , ortak anılardan konuşuyorduk . 
Hepsi sakatlığımı anımsatacak kelimelerden özenle kaçınıyordu . 
Ben de özenle sakatlığımı anımsatacak cümleler kuruyordum geçmişe ilişkin görüntüleri hatırlatarak . 
Büyük bir zevkle karşımdakinin duyduğu huzursuzluğu hissediyordum . 
Benim yerime içi burkuluyordu . 
Üzerine gittikçe sinirleniyor ve bir daha asla kapımı çalmayacağını düşünerek gitmeden önce bana öldürücü bir darbe vurup intikam almaya hazırlanıyordu . 
Hemen en etkili silahını çekerek konuyu sana getiriyordu . 
Ee , Beril'i gördün mü son zamanlarda ? 
Karşımda oturan ürkek , duygusal kişi gidiyor , yerine intikam hırsıyla gözleri parlayan bir canavar geliyordu . 
Nerede olduğunu bilmediğimi söylüyor ve kestirip atıyordum ama , eski dost ısrarla seni sormaya devam ediyordu . 
Gitmek , kaçmak isteyen bedenime tutmayan iki bacak engel oluyordu . 
Orada öylece oturup sevgili eski dostumun acımasız intikamına malzeme oluyordum . 
Senin nerede olduğunu bildiğini söylüyor ve hatta tam adresini bile veriyordu . 
Bu adreste seni bulamayacağımı da ekliyordu . 
Artık kendi evinde kalmadığını , son zamanlarda birlikte olduğun bir adamın evine taşındığını , istersem bu adresi de bulabileceğini söylüyordu . 
Yüzüme bakarak iğrenç bir gülümseyişle intikamını perçinliyor ve gidiyordu . 
Evet , intikamını alıyordu . 
Beni ağlatıyor , içimi kanatıyor , bilmediğim yerlerden tuhaf bir acı hissettiriyordu . 
Sabaha kadar titriyordum , susuyordum ( konuşmuyordum ) , susuyordum ( boğazım kuruyordu ) . 
Sen bana anlatamıyordun . 
Anlatmanı istemiyordum zaten . 'Benim olmadığını' senin sesinden duymak amaçsız bırakırdı beni . 
Ne olursa olsun yine gelmeli , yine yoklamalıydın beni . 
Küçük bir umut kalmalıydı içimde en azından . 
Heyecanla bir sonraki gelişine hazırlanmalıydım . ( Sen yine o adamla aynı yatağa girebilirdin her gece . 
Düşsel yaşamımdaki ben , düşsel yaşamımdaki seninle zaten her gece sevişiyor olacaktı . 
Beni istemediğini söylemen düşsel sen i alırdı elimden . 
İnan o zaman anlam taşımazdı yaşamım . ) 
Hiç kıpırdamadan oturuyordun . 
Bir şeyler anlatacaktın , ama öyküyü bitirmemi bekliyordun . 
Ben de parçası olduğum bu oyunu bozmadım . 
Öyküye devam ettim . 
Halil mahzende baktığı her yerde Peride'nin yüzünü görerek sabaha kadar oturdu . 
Acıdan kıvrandı . 
Resim çizmeye çalıştı , beceremedi . 
Duvarları yumrukladı . 
İçti , Ante'den aldığı tüm şarabı bitirdi . 
Bağırdı . 
Gördüğünü sandığı böceklerden kaçtı bucak bucak . 
Adam öldürdüğünü sandı , öldürüldüğünü sonra . 
Kahve içince kendine gelebileceğini düşünerek mahzenden çıktı . 
Yukarıda , babasının odasında çuvallarla kahve vardı . 
Gün ağarmıştı . 
Odadaki iğrenç kokudan kurtulmak için ağzını ve burnunu kapatacak biçimde bir eşarp bağladı . 
Odaya girer girmez büyük dolabı açtı . 
Dolabın içindeki çuvaldan bir avuç kahve aldı . 
Şimdi bir de bu kahveyi çekmesi gerekiyordu , ama kahve değirmeninin nerede olduğunu bilmediği gibi bulacağını da sanmıyordu . 
Avucundaki kahveyi odanın diğer köşesine savururken pencereye konan kelebeği fark etti . 
Ağır ağır pencereye yürüdü . 
Bu güzel yaratığı ürkütmeden nasıl yakalayabilirdi ? 
Nasıl açabilirdi pencereyi ? 
Derken kelebek havalandı ve sokağın öbür ucuna doğru uçmaya başladı . 
Kelebeğin uçuşunu izlerken Peride'nin evden çıktığını gördü . 
Görünmemek için hemen duvara yaslandı . 
Göğsü hızla inip kalkıyordu . 
Elleri titremeye başladı . 
Ani bir hareketle merdivene koştu . 
İlk dört basamağı tek adımda inebildi , ama bastığı yerde bileği burkuldu . 
Ermeni Ante birkaç yıl daha seferlere katıldı . 
Ancak kayda değer bir başarısı olmadı . 
Kazandığı ünden pek bir şey kaybetmedi . 
Sürekli saraya ve zengin konaklara davet ediliyor , en iyi biçimde ağırlanıyordu . 
Saray ileri gelenlerinin gözde konuklarından birisiydi . 
Şehzade Ahmet'le iyi dost olmuşlardı . 
Ayrıca Bahri Kadın da Ante'nin muhabbetinden hoşlanıyor , tüm uyarılara karşın bu adamı sık sık huzuruna davet ediyordu . 
Büyük bir sefer öncesi Şemsî Ahmed Paşa'nın konağına çağrılmıştı . 
İstemeye istemeye gitmek zorunda kaldı . 
Şemsî Ahmed Paşa , Ante'nin evine bir araba göndermiş , adeta konakta onuruna verilecek yemeğe katılmaya mecbur etmişti . 
Hemen hazırlanıp arabaya bindi . 
Uzun süredir yağan yağmur yolları balçığa çevirmişti . 
Arabacı çamura saplanmamak için atları acımasızca kırbaçlıyor , yoğun yağışın neredeyse sıfıra indirdiği görüş uzaklığına rağmen hızla gidiyordu . 
Sonunda araba bir çukura girdi . 
Çukurdan çıktığında sağ ön tekerleği yoktu . 
Arabacı su birikintisinden çukuru fark edememişti . 
Ante'den özür dileyerek isterse gidip başka bir araba getirebileceğini söyledi . 
Ante konağa ne kadar yolları kaldığını sorduğunda pek bir şey kalmadığını öğrendi ve yürümeye karar verdi . 
Üzerindeki yağmurluğu kendisine veren arabacıyı reddetti . 
Adamcağız bu yağmurda tekerleği onaracaktı . 
Issız yolda yürümeye başladı . 
Elbiseleri gittikçe ağırlaşıyor , titremeye başlıyordu . 
Konağa girer girmez kapıyı açan uşak sağa sola emirler yağdırmaya başladı . 
Ante hemen sıcak bir odaya alındı . 
Öylesine titriyordu ki elbiselerini kapıyı açan adam çıkarmak zorunda kaldı . 
Elbiseleri çıkarır çıkarmaz , 'Siz giyinirsiniz efendim , ' diyerek odadan kaçarcasına çıktı . 
Ante'nin bedenindeki yaralardan korkmuştu . 
Ante adamın arkasından bağırdı . 
Odaya giren uşağa ceketinin cebindeki keseyi almasını söyledi . 
Keseyi alan adama gördüklerini kimseye söylememesini emretti . 
İyice kendine geldikten sonra getirilen kuru elbiseleri giydi . 
Gösterilen misafir odasına geçti . 
Şemsî Ahmed Paşa onu ayakta karşılayarak , başına gelen talihsiz kazaya çok üzüldüğünü , eğer hasta olursa bunun sorumluluğunun kendisinde olduğunu söyledi . 
Aile hekimleri Bosnalı Kerim Bey'in hizmetine verildiğini de ekledi . 
Hemen sıcak bir ıhlamur ikram ettiler . 
İkramı yapan kadına bakakalan Ermeni Ante kim olduğunu sormaya cesaret edemedi . 
Bu tür bir davranışın pek hoş karşılanmayacağını düşünmüştü . 
Ama Şemsî Ahmed Paşa ikramı yapan kişinin öz kızı olduğunu söyleyince Ante neredeyse elindeki ıhlamuru döküyordu . 
Aslında bu hizmeti iyi - kötü Osmanlıca konuşan Mısırlı bir kadın yapardı . 
Kadının kızkardeşi öldüğünden beş gün izin verilmişti . 
Şemsî Ahmed Paşa kızının adının Mihriban olduğunu söyledi . 
Durup dururken Ante'ye aile geçmişlerini anlatmaya başladı . 
Ante ise Paşa'nın anlattıklarını dinliyor gibi görünüyordu , ama aklı fikri , içeri girip çıkan Mihriban'daydı . 
Paşa , karısı Naime Hanım'ın yıllar önce yağmurlu bir günde ıslanarak zamanla ince hastalığa dönüşen bir soğuk algınlığından öldüğünü anlattığı sırada , Ermeni Ante bir öksürük krizine tutuldu . 
O günden bu yana kızı Mihriban'a hem babalık , hem annelik yaptığını ve artık kızının evlenip yuvadan uçma zamanının geldiğini söylüyordu . 
Adamın anlatacak bir şeyi kalmadığında sözü Ante'nin alması gerekmişti . 
Paşa'nın sorusu ve isteği üzerine belki bininci kere yaptığı kahramanlığı anlatmak zorunda kaldı . 
Nereye davet edilse , aynı şeyleri anlatıyordu . 
Şemsî Ahmed Paşa ve Mihriban Hanım büyük bir ilgiyle bu donanma kahramanının anlattıklarını dinliyorlardı . 
Yemek , çay , kahve , tütün derken iyice samimi olmuşlardı . 
Mihriban Hanım babasından aldığı izinle yüzünü açmıştı . 
Ante bu hanımefendinin güzelliğine ve zarafetine hayran kalmıştı . 
Konaktan ayrılırken yüreğinde bir sızı duyuyordu . 
Aynı sızı konaktaki Mihriban Hanım'ın yüreğinde de vardı . 
Sabah gün ağarırken sefere çıktılar . 
Ermeni Ante , Mihriban Hanım'a duyduğu aşkı yol boyu taşıdı . 
Çarpışma sürerken bile onun yüzünü görüyordu . 
Sonuçsuz bir çarpışma sonrası iki donanma da geri çekilerek toparlanmaya başladı . 
Yeni bir çarpışma olacaktı . 
Ama bunun hazırlığı haftalar sürebilirdi . 
O arada Ante'nin hastalığı şiddetlenmişti , giderek ağırlaşıyordu . 
İkinci çarpışmaya Donanma Kaptanpaşası'nın kalyonunda katıldı . 
Kalyonun ambarlarından birisinde titreyerek ve terleyerek sesleri dinliyordu . 
Uzun bir aradan sonra Osmanlı Donanması bir savaşı kazanmıştı , İstanbul'da büyük bir törenle karşılandı . 
Ermeni Ante , Şemsî Ahmed Paşa'nın isteğiyle konağa taşındı . 
Konakta özenli bir bakımla kısa sürede düzeldi . 
Ne var ki bedenindeki yaraları Hekim Bosnalı Kerim Bey de görmüş ve böyle bir şeyle ilk kez karşılaştığını söylemişti . 
Ante'nin ricası üzerine bundan kimseye söz etmemişti . 
Konakta Ante , Şemsî Ahmed Paşa'dan kızını istedi . 
Paşa böylesine şanlı bir donanma kahramanına kızını vermekten gurur duyacağını söyleyerek hemen söz kesti . 
Evlilik için hazırlıklar sürerken Ante , yeni bir görev emriyle yollara düştü . 
Yine aylarca süren bu sefer sonunda küçük de olsa bir başarı elde edilmişti . 
İstanbul'a döndüğünde Ermeni Ante hemen padişahın huzuruna çıkarak görevinden affını istedi . 
Neden olarak evliliğini gösterdi . 
Padişah bu isteği kabul etmedi , ama kendisine uzun süreli izin verdiğini söyledi . 
Bunun üzerine Ante , mutlaka yalnız görüşmeleri gerektiğini anlatmaya çalıştı . 
Sonunda padişah buna razı oldu ve huzurunda bulunan herkesi dışarı çıkardı . 
Ermeni Ante özür dileyerek omuzlarını açtı ve yaraları gösterdi . 
Tüm bedeninin bunlarla kaplı olduğunu söyleyince padişahın emriyle kendisine beş yıllık maaşı olan beş bin akçe ödenerek görevinden azledildi . 
Ante , Şemsî Ahmed Paşa'ya giderek görevinden ayrıldığını , bu yüzden de yeni bir iş kurması gerektiğini söyledi . 
Evliliğin birkaç ay ertelenmesini rica etti . 
Olumlu yanıt gelince elindeki küçük çaplı serveti bir yelkenliye yatırdı . 
Ticarete başlayacaktı . 
Ticari hayatta , donanmaya kazandırdığı büyük zaferin yararlarını gördü . 
Osmanlı'da olmayan mallar getirip Haliç'in güney kıyısına yanaşıyordu . 
İstanbul kadısının görevlendirdiği kişi ya da bizzat kendisi , limana giren gemilerdeki malların fiyatlarını açıklamadan önce Ermeni Ante'yle görüşüyordu . 
Ve o gün büyük bir rastlantıyla Ante'nin gemisinde malların fiyatları çok yüksek oluyordu . 
Ermeni Ante bu yolla çok kısa bir sürede inanılmaz bir mal varlığına kavuştu . 
Artık yelkenlileri ve küçük çapta bir ticaret ağı vardı . 
Kendisi seferlere katılmıyordu . 
Bir süre ortalıkta görünmedi . 
Şemsî Ahmed Paşa müstakbel damadının denizlerdeki başarısından sonra ticari hayatta da dillere destan işler yapmasıyla iyice iştahlanmıştı . 
Neredeyse İstanbul'un en gözde bekârı sayılan Ermeni Ante'yi damadı olarak görmek , ona hem mutluluk , hem de daha seçkin bir mevki getirecekti . 
Ante'nin evine haber gönderdi . 
Ante günlerdir Mihriban Hanım'ı görememenin acısıyla kıvranıyordu . 
Evden çıkabilse gidecekti , ama yaralar boynuna ve hatta çenesinin altına kadar sıçramıştı . 
Kapıya gelen hizmetçiye , konağa daha sonra gideceğini ve özür dilediğini bildiren bir mektup verdi . 
Artık bulunduğu yeri değiştirmeliydi . 
İnsanların onu bulamayacağı bir yere gitmeliydi , ama Mihriban'ı da bırakamazdı . 
Son bir çare olarak , yaralarını bir alazcı kadının tavsiye ettiği , cinciler , büyücüler arasında ünlenmiş Abid Efendi'ye gösterdi . 
Abid Efendi bu adama büyü yapıldığına karar verip çeşitli tütsüler ve kocakarı ilaçları kullanarak iyi etmeye çalıştı . 
Kahvenin üzerine kırlangıç pisliği ekerek içirdi . 
Salyangozları kaynatıp suyunu yasemin yağıyla karıştırdı . 
Bu karışımı yaraların üzerine sürdü . 
İnanılmaz denemeleri gittikçe iğrençleşiyor ve yaraları iyi etmek bir yana , iyice azmalarına neden oluyordu . 
Artık yaralar yüzündeydi . 
Abid Efendi'den başkasıyla görüşemiyordu . 
Ondan aldığı haberlere göre gemileri bir fırtınaya yakalanarak batmıştı . 
Elinde biraz para vardı , bununla Galata'da bir dükkân satın almaya karar verdi . 
Burayı bir meyhane haline getirerek işletme görevini Abid Efendi'ye verdi . 
Kazandıklarını paylaşacaklardı . 
Ante karanlık mahzenden çıkmıyordu . 
Bu arada Abid Efendi , hastası üzerindeki denemelerine devam etti . 
Nevtan evine gittiğinde karanlık çökmüştü . 
Kendisini hemen yatağa bıraktı . 
Uykusuzdu ve uyumakta gecikmedi . 
Ayağındaki sızı çok rahatsız ediciydi . 
Uykuya daldığında bile belli belirsiz acı duyuyor , yüzü buruşuyordu . 
Sayıklıyordu , ama kendi dilinde değil . 
Garip bir dildi bu . 
Belki de dil değildi , saçmalıyordu . 
Rüyasında Beril'i arıyordu . 
Önce onu papatya tarlasında öpüyordu . 
Tam üzerindeki giysileri çıkartacağı sırada şiddetli bir rüzgâr başlıyordu . 
Beril kaçıyordu . 
İki yanında penceresiz yüksek duvarlar bulunan dar bir sokakta koşuyor , görebildiği küçücük bir parça gökyüzüne bakıyordu . 
Sokak karanlıktı , gece çökmüştü , sinsi bir yalnızlık korkusu saplanmıştı yüreğine . 
Beril'in buradan geçtiğini biliyordu . 
Yorgun düşüp sırtını bir duvara vererek oturduğu sırada yanına yaklaşan adama baktığında kulaklarını kapatan siyah , deri , o içi kürklü şapkalardan giydiğini görmüştü . 
Adam iki eliyle yüzünü kapatıyordu . 
Adamın ellerini açmaya çalışırken onun Beril'in nerede olduğunu bildiğini öğrendi . 
Tüm gücünü kullandığı için ter içinde kalmıştı . 
Sonunda adamın ellerini açtı . 
Tam o anda bağırarak uyandı . 
Yatağın içinde oturdu . 
Rüyasında gördüğü adam Ermeni Ante'ydi , biliyordu . 
Hemen hazırlandı . 
Dükkâna geldiğinde gürültü yapmamaya çalışarak kepenkleri kaldırdı , ama meraklı çevre halkı hemen pencerelere koştu . 
Pijamasıyla sokağa çıkan bile vardı . 
Nevtan kapıyı kapattığında Tarık Bey'in kısa sürede her şeyi böylesine tamir edebilmiş olmasına şaşırdı . 
İçeride birden geçmişle yapayalnız kaldı . 
Yaktığı mumun ışığı toz kümelerini belirginleştirdi . 
Burayı yıllardır iyice sahiplenmiş olan böcekler deliklerine kaçtı . 
Sızlayan bileğine yüklenmemek için masalardan destek alarak yürürken içerideki çok sayıda böcekten tedirgin olmuştu . 
Eline akan mum , canını yaktı . 
Aşağı inmesi gerektiğini düşünüyordu . 
Trabzana tutunarak mahzene uzanan merdivene adım attı . 
İndikçe mahzende beliren rafları , raflardaki fıçıları gördü . 
Ayağının üzerinden tiz bir sesle geçen fareden korkunca mumu yere düşürdü . 
Kör karanlığa bürünen mahzende bir süre sesleri dinledi . 
Önce bir şey duymadığını sandı , ama seslere de , karanlığa olduğu gibi , zamanla alışılıyordu . 
Garip bir uğultunun farkına vardı . 
Duvarlardan ürkütücü sesler geliyordu . 
İçi titredi . 
Paniğe kapıldı . 
Aslında böyle şeyler onu asla korkutmazdı , ama bu sefer ne yapacağını şaşırmıştı . 
Elleri titreyerek cebindeki çakmağı çıkardı ve zorlukla yere eğilerek mumu aramaya başladı . 
Bir rafın altına yuvarlanan mumu çıkarırken eline muma benzeyen bir nesne daha takıldı . 
Bu , rulo yapılmış bir kâğıttı . 
Duyduğu uğultudan ürkmüştü , eve gitmeye karar verdi . 
Ses tam karşısındaki duvardan geliyordu . 
Bazen şiddetleniyor , bazen de tümüyle kesiliyordu . 
Fazla kurcalamadı . 
Hemen yukarı çıktı . 
Evine gider gitmez yatağına uzandı , ama aklı cebindeki kâğıttaydı . 
Belki yüzyıllardır öylece duran bu rulo yapılmış kâğıdı açmak imkânsızdı . 
Daha ilk denemede kaskatı kâğıt iki parçaya bölündü . 
Zarar vermemeye çalışarak uzun süre uğraştı , beş parça halinde düzeltebildi . 
Bu bir haritaydı . 
Bu basit harita kalın bir çizginin çevresinde dallanıp budaklanan küçük çizgilerden oluşuyordu . 
Bu ince çizgilerin ucunda işaretler vardı . 
Sağa doğru eğimlenen ilk çizginin ucunda kaya parçalarına benzeyen şekiller bulunuyordu . 
Birkaç santim ilerisinde tekrar sağa eğimlenen başka bir çizginin sonuna iskelete benzeyen şekiller çizilmişti . 
Birkaç santim ileride sola dönen bir çizgide duvar vardı . 
Nevtan önce bu çizimlerin ne olduğunu anlayamamıştı . 
Biraz düşündükten ve hayal gücünü zorladıktan sonra vazgeçti , uzun bir uykuya daldı . 
Sabah uyanır uyanmaz Beril'i bulması gerektiğini düşündü . 
Gidebileceği her yeri biliyordu . 
Buraları uzaklıklarına göre sıralayarak kâğıda yazdı . 
Bildiği tüm arkadaşları , akrabaları , sevdiği oteller , gezebileceği yerler , mağazalar , gidebileceği filmler , tiyatrolar ve durmadan çeşitlenen yerler . 
Hepsini bitirdiğini sandığında elinde üç sayfalık bir liste oluşmuştu . 
Olasılıklara göre elemeler yapmaya başladı . 
Karaladığı yerler çıkınca elinde bir sayfa kalmıştı . 
Küfrederek listeyi yırttı . 
İç geçirerek pencereye yürüdü . 
Artık onu beklemenin ve aramanın boşuna olduğunu anlamıştı . 
Tarık Bey'in kızını düşündü . 
Beril'e çok benziyordu . 
Ya da Nevtan , gördüğü her kadını Beril'e benzetiyordu . 
Bir çözüm bulmalıydı . 
Yoksa delirecekti . 
'Lavirentos' adını verdikleri meyhanenin en iyi müşterisi Halil adında bir gençti . 
Bu adam meyhaneye girip oturmaz , küçük bir fıçı şarabını alıp çıkardı . 
Bir ikindi vakti , Halil şarabını almak için meyhaneye girdiğinde Abid'i göremedi . 
Abid Efendi peklik çektiğinden apteshaneye bir giriyor , tam giriyordu . 
Halil bekledi , ama Abid çıkmayınca apteshanenin kapısına dayandı . 
Abid Efendi , ben Halil . 
Acelem var . 
Çıkacak mısın ? 
Sıkıştın mı evlat ? 
Yok , derdim o değil . 
Şarabımı alıp gideceğim de . 
Bir anlık dalgınlıkla mahzendeki Ante'yi unutan Abid Efendi , Halil'e mahzene inip şarabını almasını söyledi . 
Halil mahzene açılan kapının anahtarını Abid'in tarif ettiği yerden alarak karanlık merdiveni inmeye başladı . 
Merdivenin hemen bitimindeki kalasa asılı lambayı yaktı . 
Küçük fıçıların olduğu yere yöneldi . 
Ermeni Ante onu günde dört - beş kez mahzene inen Abid Efendi sanarak istifini bozmadı . 
Merdivenin altındaki rahat yatağında uyuyordu . 
Birden yüzüne vuran ışıkla uyandı . 
Halil donakalmıştı . 
Bu garip yaratığa bakıyordu kıpırdamadan . 
Çek şu lambayı gözümden . 
Sen kimsin ? 
Ben ... ben , Halil ! 
Ne geziyorsun benim mahzenimde ! 
Anahtarı nereden buldun ? 
Abid Efendi . 
Şarap ... fıçı ... apteshanede de ondan ! 
Tamam , kekeleme . 
Gördün işte . 
Altına etmeden git artık ! 
Yok . 
Tamam , yani , gidiyorum ! 
Şarap almayacak mısın ? 
Evet . 
Alıyorum ! 
Beni gördüğünü kimseye söyleme . 
Söylemem . 
Uzun zamandır ilk kez Abid dışında birisiyle konuşan Ante , yalnızlığına lanet ederek ağladı . 
Her gün Abid Efendi'nin içirdiği kirpi çorbası , kurt büzüğü suyu , kozalak yağı gibi şeyler işe yaramıyordu . 
Ölene dek mahzende yalnız yaşamaya mahk û mdu . 
Yaralar güneş ışığı görmediğinden iyice azmıştı . 
Ermeni Ante tanınmayacak kadar değişmişti . 
İnsanlıktan çıkmıştı . 
Garip bir yaratıktı artık . 
Abid Efendi paranın tadını fazlasıyla almıştı . 
Zamanla Ante'yi unutmaya başlamıştı . 
Ante ise yanlışlıkla karşılaştığı Halil'in ziyaretleriyle avunuyordu . 
Halil , mahzende gördüğü bu adamı unutamamış , zavallının büyük yalnızlığını hissetmişti . 
İki gün sonra Abid Efendi'den izin alarak mahzene inmiş , Ermeni Ante'nin terslemelerine rağmen gitmemişti . 
Ermeni Ante , hemen hemen her gün uğrayan Halil'in yolunu gözler olmuştu . 
Dünyada ondan başka dayanağı kalmamıştı . 
Ressam olan bu genç , en az Ante kadar yalnızdı . 
Birbirlerine yaşadıkları her şeyi anlatıyorlardı . 
Halil , bu garip yaratığın adının her yerde duyduğu 'Ermeni Ante' olduğunu öğrenince inanamadı . 
Ante de Halil'in Sadi Bey'in oğlu olduğunu öğrendiğinde şaşkınlığını gizleyemedi . 
Ressam Halil çizdiği tabloları Ante'ye getiriyor , onun da düşüncelerini öğreniyordu . 
Ante , Halil'in günden güne artan çıplak kadın çizme tutkusunu kaygıyla izliyor , kadınlar hamamının tepesine açtığı delikten bakarken yakalanacağından korkuyordu . 
Peride'yi gördüğü gün titreyerek mahzene gelişini , yapacağı çılgınca şeylerden bahsedişini hâlâ unutamamıştı . 
Halil ise Ante'nin Mihriban Hanım'a duyduğu aşkı biliyor ve bu kadına bir şekilde ulaşması için yollar arıyordu . 
İskemlelerine rahatça yerleşmişler , beni dinlemeye hazır , bekliyorlardı . 
Dinleyin , dedim . 
Yaşlı adamların gözleri bendeydi . 
Size kendi hayatımdan anılar anlatacağım . 
O kadar çok şey hatırlıyorum ki ... İlkin yakın geçmişten bir iki anı . 
Zaman yılbaşına çok yakındı . 
Bütün gün New York sokaklarında dolaştıktan sonra , geceleri 42 . Cadde'ye varırdım . 
Artık yorulmuş olurdum . 
Bazen metroya binerdim . 
New York metrosu pek temiz değildi , üstelik karmakarışıktı . 
Kat kat merdivenlerden inilir , çiş kokan koridorlardan geçtikten sonra kimi zaman gene bazı merdivenlerden çıkılırdı . 
Orta halli ve yoksul insanlar , zenciler , koridor köşelerinde sızmış alkolikler bu saatlerde benim geçtiğim kanallarda sıkça olurdu . 
Rayların üstünde haykırarak gelen trenlerden ürker ; kimselerin olmadığı bölmelerde yalnız kalmamaya çalışırdım . 
Kentin kalın bağırsağı idi burası ; çok yoğundu . 
Bazen tehlikeliydi ; tüm duyularım uyanık olarak trenimin rengini ve numarasını bulmaya çalışırdım . 
Henüz çok iyi öğrenememiştim New York metrosunu ama gene de her gece gideceğim yere varabiliyordum . 
Benimle aynı saatlerde bazen bir kör adam da biniyordu metroya . 
Ona birkaç kez rastlamıştım . 
Kayışını sımsıkı tuttuğu köpeği bütün yolları , merdivenleri ve dehlizleri biliyordu . 
Adam köpeğinin yardımı ile her gece metroya biniyordu . 
Bunu görünce New York metrosunu öğrenmenin o kadar zor olmadığını anlamıştım . 
Ama ben gene de şaşırıyor , kimi zaman yeraltındaki upuzun yollarda kayboluyor , yürüyüp duruyordum . 
Bir sigara çıkartıp yaktım . 
Yaşlı adamlar beni büyülenmiş gibi dinliyorlardı . 
Devam ettim . 
Bir gece zamanı , metro dehlizinin bana yakın bir bölümünden akıl almaz kıvraklıkta bir Latin Amerikan müziğinin yayıldığını duydum . 
Öyle canlı , öyle iç gıcıklayıcı bir müzikti ki bu ; bana yıllar önce gittiğim Rio de Janeiro'daki şovları , sahnede dans eden upuzun bacaklı siyahi kızları , sonsuz Atlantik Okyanusu'nun kenarındaki kumsallarda futbol oynayan gençleri anımsatmıştı bir anda . 
Müziğin geldiği yöne doğru gittim . 
Çılgın bir şeydi bu müzik . 
Beni bir mıknatıs gibi kendine doğru çekiyordu . 
Dehlizin düzlük bir yerinde kalabalık toplanmıştı . 
İşte müzik oradan geliyordu . 
Kalabalığı hafifçe yararak öne geçtim . 
Simsiyah saçlı , orta boylu , siyah deri yelekli , boynunda kırmızı fular olan bir adam bir kızla delice dans ediyordu . 
Kızı sırtüstü yatırıyor , birden kendine doğru çekiyor , bacağına bir çimdik atıyor , yere bırakıveriyor , derken havaya kaldırıyor , sonra ona sımsıkı sarılıyordu . 
Dikkatlice bakınca , kızın bir kukla olduğunu gördüm . 
Muhteşem bir kadın kuklasıydı bu ; dans ederken göğüsleri titriyor , etekleri açılıyor , adam bacağını çimdikledikçe irkiliyordu . 
Büyülenmiştim . 
Uzun bir süre orada kaldım . 
Adam terini silip dansına devam ediyordu . 
O zamana değin gördüğüm en güzel şovlardan biriydi bu . 
Canım oradan ayrılmak istemiyordu . 
Belki New York şehrinin bağırsaklarında , kukla kızla çılgınca dans eden bu adama bir daha rastlayamayabilirdim . 
Müthiş bir dansördü ; akıl almaz numaralar yapıyor , çevreden alkış topluyordu . 
Kızın saçları siyah ve kıvırcıktı . 
Omuzlarına dökülüyor , havaya saçılıyor ; gözleri açılıp kapanıyordu . 
Susmuştum . 
Hacı Murat , 
Ne müthiş bir şey bu ! 
Kukla kadınla dans eden adam ... New York metrosu ... Bizlerin hiç görmediği yerler ... diye mırıldandı . 
Osman merakla sordu , 
Bir daha rastladınız mı o adama ? 
Evet , rastladım . 
Üç gün sonra , metro istasyonunun alt katlarından birinde , o müziği duydum gene . 
Dehlizden dehlize geçerek , kukla kadınla dans eden adamı yeniden gördüm . 
İnanılmaz güzellikte bir şeydi bu . 
Uzun uzun seyrettim onu . 
Müzik , adamın yere koyduğu yuvarlak bir diskçalardan geliyor ; dalga dalga bütün metro istasyonuna yayılıyordu . 
Ter içindeydi adam ; anlatamayacağım denli çeşitli figürler yapıyor ; kadına sımsıkı sarılıyordu arada . 
Bazen elini kadının beyaz külotunun içine de sokuyordu . 
O zaman kukla kadın elektrik verilmiş gibi titriyordu . 
İnanılmaz bir şey , dedi İzzettin . 
Sanki görmüş gibi oldum kukla kadınla dans eden o adamı . 
Sözümü bitirmiştim . 
Muammer'den bir su istedim . 
Bir şey soracaktım , dedi Osman . 
Sizden nefret eden kadın ... Hani söylemiştiniz ; size korkunç bir kin duyan bir kadın vardı . 
Onu anlatacak mısınız ? 
Ah ! dedim . 
Benden nefret eden ; elinde olsa beni yok edecek olan o kadın ... Zayıf ve kemikli göğüslü ; sesi buz gibi soğuk ; benimle konuşurken adeta zorluk çeken ; nefretini saklayamayan o kadın ... Enderdir onu gördüğüm ama o kinli gözleri , hırslı bakışları gözümün önünde . 
Buz gibi sesini duyarım telefonda ; nefretini ve kıskançlığını saklamaz . 
Garip bir şeydir bu . 
Bazen düşünürüm ; bu dünyada beni sevmeyen vardır ama böyle somut bir kin duyan birisi ... Ben onu tanıyorum derim . 
Bilmediğim kötülükler tüylerimi ürpertir ; o oradadır işte , o odanın içinde ; telefonun başında . 
Benden nefret eden kadın . 
Niçin nefret ediyor sizden ? 
Neden kıskanıyor ? diye sordu Hacı Murat . 
Anlatacağım , dedim . 
Sonra . 
Şimdi sizin fincanınıza bakayım , dedi Malike Hanım . 
Uzanıp kapatmış olduğum kahve fincanını eline aldı . 
Balkonda limonata gibi bir gece havası süregeliyordu . 
Karayağız delikanlılar Memduh ve Muharrem balkon demirlerine ilişmişler , aralarında alçak sesle bir şeyler konuşuyorlardı . 
Kanarya , ötüşünü kesmişti . 
Hürrem Hanım'ın gözü iki delikanlıdaydı . 
Anladığım kadarı ile onlar ; neden geldiklerini anlamadıkları bu eski balkondan nasıl çıkıp kentin canlılığına ve gece yaşamına karışacaklarını düşünüyorlardı . 
İki yaşlı kadına olan saygılarından bunu dile getiremiyorlar ; parmaklığın orada oyalanıyorlardı . 
Malike Hanım fincanımı açıp dikkatle içine baktı . 
Ne kadar ilginç çıkmış sizin falınız . 
Görkemli bir ev , ışıl ışıl bir hane ... Hanenin içinde bir adam ... Düşüncelere dalmış . 
Bir başka tarafta dört kişi arasındasınız sanki ... durun bakayım , bunlar da erkek . 
Bir masa başındasınız ... Çok şey çıkmış sizin falınızda . 
Bakın , bakın ; işte şurada bir adam ! 
Uzunca boylu , zayıfça ... Allah Allah , ayağını fincandan dışarıya atıyor . 
Bakın , görüyor musunuz ? 
Bir ayağı fincanın dışında sanki ! 
İşte öbür ayağını da kenardan dışarıya attı ! diye bağırdı . 
Malike Hanım'ın elinde tuttuğu kahve fincanının içindeki telveden Fevzi çıkıvermiş ; bir adımda yere atlamıştı . 
Üstünü başını düzeltti , kravatına şöyle bir dokundu , saçlarını eliyle arkaya itti . 
Çevresine baktı . 
Balkondakilere , 
İyi akşamlar , dedi . 
Fevzi ! deyivermişim oturduğum yerden . 
Buradayım , geldim işte ! dedi Fevzi . 
Aman , yollar da çamurlu mu neydi , tam anlayamadım ; ayakkabılarım , pantolonumun paçaları battı . 
Kusura bakmayın ... 
Malike Hanım'la Hürrem Hanım Fevzi'ye dikkatle bakıyorlardı . 
Aman efendim , estağfurullah . 
Ne zararı var , dediler . 
Telvedir . 
Efendim ? 
Telvedir , çamurdur efendim ; kuruyunca geçer . 
Fırçalayacağım kuruyunca , dedi Fevzi . 
Gel Fevzi , gel , dedim . 
Şöyle kenarda biraz konuşalım . 
Fevzi'yle balkonun köşesindeki hanımellerinin yanına gittik . 
Anlat , dedim . 
Ne haber ? 
Bende değişen bir şey yok ki , haberler sende , dedi Fevzi . 
Sen Mithat Bey'i ne kadar tanıyorsun ? 
Uzun yıllardır tanırım Mithat'ı . 
İyi arkadaşımdır . 
Sen de bunu bilirsin . 
Bilmiyorum , sen anlat . 
Ne iş yapar Mithat Bey ? 
Sen gene benimle alay ediyorsun ? .. 
Gerçekten bilmiyorum . 
Bu yaşamımla ilgili hiçbir şey bilmediğimi anlattım sana . 
İnanasım gelmiyor . 
Her neyse ... 
Ne iş yapar Mithat Bey ? 
İşadamı . 
Serbest çalışır . 
Şirketleri var . 
Yurtdışı ile bağlantılı işler yapıyor . 
Çok varlıklıdır . 
Şimdi oturduğumuz , yeni döşediğimiz ev nerde ? 
Ayol , sen beğendin , seçtin ya o evi . 
Söyle Fevzi , nerde o ev ? 
Bilkent'te müstakil bir villa . 
Demek Bilkent'te bir villa ... Başka evlerimiz de var mı ? 
Olmaz olur mu ? 
Bodrum'da , yat limanında harika bir villanız daha var . 
Bahçesindeki manolya ağaçlarını ve özel sub - tropik bitkileri sen diktirdin . 
Unuttun mu yahu , geçen sonbahar orada bir parti vermiştiniz ; ben de vardım . 
Evi gezdirmiştin ya bana . 
Bodrum'da bir villa ... diye mırıldandım . 
Başka ? 
Kartalkaya'da dağ eviniz var . 
Sen çok seversin orayı . 
Boğaz'da , Ayşe Sultan korusunda bir eviniz daha var . 
Başka ? 
Çok mal varlığınız olduğu söylenir . 
Patara'da ev yaptırıyormuşsunuz . 
Benim bildiklerim bu kadar . 
Eskiden oturduğunuz , Gaziosmanpaşa Hatır Sokak'taki villanız da öylece duruyor . 
Bana biraz Mithat Bey'i anlat , dedim . 
Az konuşan , kapalı bir adamdır , dedi Fevzi . 
Ne bileyim , iyi bir dost , iyi bir arkadaş Mithat . 
Mutlu mu ? 
Kimbilir ? 
Doğru ... Bilemezsin bunu . 
Çocuklarımız var mı ? 
Çocuğunuz yok . 
Kaç yıldır evliyiz biz ? 
Sen beni iyice işletiyorsun . 
Dur bakalım bunun sonu nereye varacak ? 
Senin oyunlarından biri . 
Her neyse , ne sormuştun ? 
Kaç yıllık evliyiz onunla ? 
Üç yıllık evlisiniz , dedi Fevzi . 
Şaşırmıştım . 
A , a ... Kısa bir süre bu . 
Ben daha uzun yıllardır evli olduğumuzu sanıyordum . 
Yok , üç yıl oldu siz evleneli . 
Hayret ettim , dedim . 
Neye hayret ettin ? 
Üç yıl olmuş ... 
Mithat'ın boşanması uzun sürdü , dedi Fevzi . 
Boşanması mı ? 
Sana âşık olduktan sonra karısından boşandı ya . 
Bütün magazin basını aylarca bu gizli aşkı ve bu boşanmayı yazdı . 
Fevzi bir sigara yakmıştı . 
Demek Mithat Bey daha önce evliydi ? 
Evli olmaz mı canım , on sekiz yıllık evliydi . 
Beni nerede tanıdı ? 
Sekreteriydin ya , dedi Fevzi . 
Mithat'ın sekreteriydin sen . 
Büsbütün şaşırmıştım . 
Allah Allah , ben nasıl sekreteri olabilirim Mithat Bey'in ; ne bilgisayar kullanmayı bilirim , ne daktilo . 
Hayret doğrusu . 
İşte , adamın aklını başından aldın . 
Nasıl yaptınsa yaptın , başardın bu işi . 
On sekiz yıllık karısından ayrılıp seninle evlendi . 
Memnun olmamış gibisin ? 
Yok canım ... 
Hakikaten , bir şey sezdim sesinde . 
Biliyorsun , eskiden beri ben de beğenirdim seni , dedi Fevzi . 
Gülmeye başladım . 
Niye gülüyorsun , ben de şerefli bir büyükelçiyim ... 
Sen evli değil misin Fevzi ? 
Ben karımdan ayrı yaşıyorum , dedi yavaş bir sesle . 
Şimdi Fevzi'den öğrendiğim şeyleri düşünüyordum . 
Hanımelinden gelen tatlımsı koku da , gece bastırınca balkonu iyice doldurmuştu . 
Üç yıl olmuştu ben Mithat Bey'le evleneli . 
Yaşlı kadınlar koltuklarında arkalarına yaslanmışlar , hafifçe uyuklamaya başlamışlardı . 
Muharrem bana , 
Biz şu balkon demirlerinden atlayıp kente doğru gidiyoruz . 
Hoşça kalın , dedi . 
İki delikanlı demirlerden atlayıp hızla uzaklaştılar . 
Yaşlı kadınlar uyuyakalmış , kanarya tüneğinde kabarıp başını boynuna gömmüştü . 
Balkon sakindi şimdi . 
Fevzi gitmişti . 
İşte şimdi her şey biraz daha aydınlandı , dedi Osman , oturduğu yerden . 
Ömür Uzatma Kıraathanesi'ndeki dört yaşlı adam dikkatle yüzüme bakıyorlardı . 
Ne gibi , nasıl ? diye sordum . 
Sizden nefret eden , size karşı korkunç bir kin ve kıskançlık duyan kadının kim olduğunu artık biliyoruz . 
Kimmiş ? 
Mithat Bey'in eski karısı . 
Başka kim olabilir ? 
Kocasını elinden aldığınız kadın . 
Oturduğum yerden doğruldum . 
Yaşamımdaki kişiler yanlış şekilleniyor ; sanki birtakım yerlere benim haberim olmadan oturuyorlardı . 
Ama ben bu kadını tanımıyorum ki ! 
Ben Mithat Bey'in eski karısını hiç tanımadım ki . 
Üstelik ben Mithat Bey'i de tanımıyorum . 
Bütün bu anlatılanlar sanki magazin basınını süsleyen ucuz haberler . 
Fevzi'nin anlattığı birtakım şeyler bunlar . 
Sizlere anlatmaya çalışıyorum ; benim bu garip yaşamöyküsü ile , bu insanlarla hiçbir ilgim yok . 
O olayları yaşayan ben değilim . 
Benim yaşamım bambaşka ! dedim . 
Bir sessizlik oldu . 
Hacı Murat , 
O zaman sizden nefret eden , size kin duyan bir kadın da yok , dedi . 
Var ! diye bağırdım . 
Öyle bir kadın var ! 
Ama o başkası ! 
Hacı Murat düşünceli düşünceli bana bakıyordu . 
Benim hayatım dediğiniz bir olay var . 
Ona sıkı sıkıya bağlısınız . 
Bunu anlıyorum , dedi . 
Evet , dedim . 
Benim hayatım dediğim bir olay var . 
Bir gerçek . 
Ona tabii ki bağlıyım . 
Bütün bu yaşadığım olaylar bana sanki hayatımı elimden almak için düzenlenmiş bir seri oyun gibi geliyor . 
Ürküyorum . 
Hayatım elimden alınacak ; bunu hissettim . 
Korkuyorum ... Bir insanın hayatı elinden alınınca ne olur , biliyorsunuz , dedim . 
İzzettin atıldı , 
Korkmayın . 
Sakın korkmayın . 
Hayatınızı elinizden alıp sizi yok etmeye çalıştıklarını zannetmiyorum . 
Bu korkunç bir şey olur . 
Oturduğum yerden adeta haykırdım . 
Bir cinayet ! 
Ustaca işlenmiş bir cinayet olur bu ! 
Bir zamandır bunu düşünüyorum . 
Ama , dedi İzzettin , Size çok güzel bir hayat sunuluyor . 
Varlık , kimlik ; ne bileyim ben , her şey ... Böyle bir cinayet olamaz . 
Bana yepyeni bir hayat sunuluyor , içine de girmiş bulunuyorum . 
Ama benim istediğim , bu yaşıma dek yaşadığım , seçtiğim bir hayat değil ki bu ! dedim . 
Benim kendime ait olan hayatımda da insanlarım var , kalabalıklarım , tenhalıklarım var . 
Ne bileyim ben , bambaşka beklentilerim var , vazgeçemeyeceğim bir özgürlüğüm var , kendime ait bir yalnızlığım var . 
Umutlar , anılar , her şey değişik . 
Memnunsunuz hayatınızdan , dedi Hacı Murat . 
Evet , memnunum hayatımdan . 
Ama şu anda onunla bir bağlantı kuramıyorum . 
Sanki ustaca koparıldım ondan . 
Şimdi yeni bir kimlikle dolaşıyorum dünyada . 
Düşünmeye başladım ; acaba benim hayatımı , düşlerimi , özgürlüğümü , anılarımı ve şu anda ulaşamadığım , bu içinde olduğum boyutta varlıklarına rastlayamadığım sevdiklerimi kim almak istiyor elimden ? 
Osman , 
Ne kadar ilginç ... Yaşamınızın elinizden alındığını düşünüyorsunuz ; size yeni bir yaşam sunulduğunu değil . 
Evet , öyle düşünüyorum . 
Haksız mıyım ? 
Bunu kim yapıyor acaba ? 
Bakın , benim de aklıma takıldı bu . 
Yaşamınızı kim elinizden almaya çalışıyor acaba ? 
Size değişik , parlak ve güzel şeyler sunarak eski yaşantınızdan kopmanızı isteyen kim olabilir ? 
Kimse beni yaşantımdan koparamaz , dedim . 
Düşlerim , anılarım , gerçeklerim yerli yerinde duruyor . 
Ama şu anda onlara ulaşamıyorsunuz , dedi İzzettin . 
Evet . 
Şu anda onlardan uzaktayım . 
Evime giremiyorum . 
Evimin yerini başka bir mekân almış . 
Nerede otururdunuz ? diye sordu o zamana değin konuşulanları dikkatle dinleyen , söze az karışan Şakir . 
Kavaklıdere'de , yıllardır aynı evde otururdum , dedim . 
Güzel miydi eviniz ? 
Benim için çok güzeldi . 
Ama bu yeni gördüğüm ev gibi lüks ve görkemli değildi . 
Bu yeni evi daha iyice bilmiyorsunuz ki ! 
Nerede ne var , bilir misiniz ? diye sordu Osman . 
Hayır , şöyle bir gezdim , o kadar . 
Ustaca işlenmiş bir cinayet . 
Ortada hiçbir ipucu yok . 
Çünkü öldürülen yok . 
Ama bir insanın rayı değiştiriliyor ; başka bir yaşamın içine sokuluyor . 
Dediklerinizi uzun zaman unutamam . 
Ama , acaba bu düşünceniz gerçek mi ? diye sordu Hacı Murat . 
Acaba abartıyor musunuz gerçekleri biraz diye düşünüyorum . 
Niçin böyle bir şey yapılsın ? 
Niçin durup dururken bir insanın kimliği , yaşamı , şu hayattaki konumu değiştirilsin ? 
Tuhaf bir şey bu . 
Birden aklıma o zamana kadar düşünmediğim bir şey gelmişti . 
Renginiz sarardı , ne oldu ? diye merakla sordu Osman . 
Renginiz gitti birden . 
Aklıma ürkütücü bir şey geldi birdenbire , dedim . 
Nedir o ? 
Benim yerime , benim yaşamıma kim geçti acaba ? 
Belki de bütün bu olanlar , benim yaşamıma birini yerleştirmek için kurulmuş bir oyun ... 
Hayır , şarklı değil . 
Milas'lı . 
Saçları kır . 
Arkaya taranmış . 
İzini bulursanız , bu numaraya haber verirsiniz , dedi . 
Kahvenin numarasını söyledi . 
Nereye gitmiş olabilir Osman ? 
Bilmiyorum . 
Haber vermemesi çok tuhaf . 
Neyse , polise haber verdik . 
Çevreyi araştırırlar . 
Bulabilirler onu . 
Acaba kaçırıldı mı ? 
Ömür Uzatma Kıraathanesi'nin kapısı güm güm vuruldu . 
Hepimiz heyecanla yerlerimizden fırladık . 
Osman ! 
Osman geldi galiba ! 
Kapı açık , gir ! 
Kıraathanenin kapısı gıcırdayarak açıldı . 
İçeriye gençten bir erkek girdi . 
Soluk soluğaydı . 
Kapının kenarındaki duvara dayanıp bize baktı bir an . 
Göğsü körük gibi inip kalkıyordu . 
Kumral saçları hafifçe karışmıştı . 
Ömür Uzatma Kıraathanesi mi ? diye sordu . 
Evet , Ömür Uzatma Kıraathanesi burası . 
Buyrun , dedi Hacı Murat . 
Bağışlayın , koşa koşa geldim buraya . 
Gece rüzgârından saçım başım dağıldı , dedi genç erkek ; elleriyle saçını düzeltmeye çalıştı . 
Hepimiz kıraathaneye gelen bu yabancıya dikkatle bakıyorduk . 
Çok yakışıklıydı , hemen fark etmiştim . 
Heyecanlıydı , çaresiz bir hali vardı . 
Yeşilden maviye dönüşen iri gözlerini bize çevirmişti . 
Anlatacaklarım var , dedi . 
Şakir , 
Oturun şöyle . 
Biraz nefes alın . 
Dinlenin . 
Heyecanlı ve yorgun görünüyorsunuz , dedi . 
Yeni gelen , masanın bir kenarındaki boş sandalyeye atmıştı kendini . 
Bir bardak su var mı ? diye sordu . 
Muammer , beye su getir oğlum ! 
Genç erkek , Muammer'in getirdiği suyu yudum yudum içti . 
Gözleri kıraathanenin loş ışığına alışmış , sanki biraz kendine gelmişti . 
Adım Kerem , dedi . 
Sizlere anlatacaklarım var . 
Erkekler Parkı'ndan geliyorum . 
Erkekler Parkı mı ! dedim . 
Heyecanlanmıştım birden . 
Kerem ; ışıkta değişen , şimdi koyu bir yeşile dönmüş olan gözlerini bana çevirdi . 
Evet , Erkekler Parkı . 
Yoksa biliyor musunuz orayı ? diye hayretle sordu . 
Biliyorum . 
Erkekler Parkı'nı biliyorum , dedim . 
Kerem bana dönmüştü . 
İnce uzun parmaklı elleri masanın üstündeydi . 
O dünyayı biliyorsunuz demek ... 
Tam değil . 
Ama orada bulundum . 
Uzun zamandır mı gidersiniz oraya ? 
Hayır , yalnızca iki kez gittim . 
Muammer çayları getirmişti . 
Kerem çayına iki şeker atıp yavaşça karıştırdı . 
Onu tanıyorsunuz o zaman , dedi . 
Hayır . 
Onu görmedim . 
Kim olduğunu bilmiyorum . 
Parktaki tüm erkekler onun gelmesini bekliyorlardı . 
Birden , geldiğini duydum , parktaki kalabalık karıştı . 
Ama göremedim onu . 
Galiba gelmemiş , öyle söylediler , dedim . 
Ah ! diye mırıldandı Kerem . 
O insanı deli eden bekleyiş . 
O gerilim , o yürek çarpıntısı ... Öyle kolay gelmez ki o . 
Sanırım o zaman da gelmemişti . 
Kerem , çayını içip bitirmişti . 
Bir insanın ruhundan geliyorum ben , dedi . 
Bir bellekten ... Kurtulup buraya gelmeyi başardım . 
Kaçtım . 
Erkekler Parkı ... Ne kadar ürkütücü ve bir o kadar da çekici bir yer orası . 
Yaşamadınızsa o olayı , bilemezsiniz . 
Bir yapışkan sinek kâğıdı gibidir o park . 
İçine giren bir daha kolay kolay kurtulamaz , çıkamaz oradan . 
Niçin ? 
Niçin bir giren bir daha çıkamaz oradan ? diye sordum . 
Çıkmak istemez . 
Bir süre sonra da o dayanılmaz bekleyişe , o baş etmesi zor gerilime alışır . 
O , her an gelecek gibidir ; her an . 
Bırakamazsınız o parkı . 
Bu heyecana , afyona , ne bileyim ben ; eroine alışır gibi alışır insan . 
Artık o parktan bir çıkış yolu yoktur . 
Onu görmek için , tüm zamanınızı o parkta geçirmeye başlarsınız . 
Ürkütücü şeyler bu anlattıklarınız . 
Evet , ürkütücü , dedi Kerem . 
Bir sigara yakmıştı . 
Bir kölesinizdir artık o parkın içinde . 
Öyle , lodos balığı gibi kendinizi oradan oraya atarsınız . 
Zor kurtuldum oradan . 
Nasıl çıkabildiğimi anımsamıyorum . 
Belki bir daha hiç giremeyeceğim oraya . 
Ama kurtardım kendimi . 
Attım dışarıya , can havliyle . 
Nasıl yaptığımı anımsamıyorum . 
Nerede bu Erkekler Parkı ? 
Biçimli elleriyle çakmağıyla oynuyordu . 
Bu park onun ruhunun içinde , onun belleğinde . 
Ne tuhaf şeyler değil mi , şu anlattıklarım size ? 
O ruhun , o belleğin içine girdiğiniz an , tutsaksınız . 
Onun tutsağı . 
Bırakmaz , hiçbir yere bırakmaz sizi . 
Öyle geçer yaşam . 
O parktan kurtulana pek rastlamadım . 
İki yıl önce bir kabadayı , tabancasını havaya sıka sıka kaçabilmiş . 
Ama onu bir daha gören olmadı . 
Kimbilir nereye gitti ? dedi . 
Park kurşun sesleri ile yankılanmış . 
Merakla Kerem'in anlattıklarını dinliyorduk . 
O kim ? 
Bir kadın , değil mi ? diye sordu İzzettin . 
Evet ; bir kadın o , dedi Kerem . 
Gözleri buğulanmıştı bir an . 
Dönmek istiyorum Erkekler Parkı'na , dedi birdenbire . 
Gidiyorum , parka gidiyorum yeniden . 
Onu bulmalıyım . 
Yerinden kalkmıştı . 
Şakir , 
Durun , oturun biraz . 
Anlatın . 
Gidersiniz , sonra geri gidersiniz Erkekler Parkı'na . 
Buraya kadar geldiniz . 
Kaçtım , kurtuldum oradan , diyordunuz , dedi . 
Kerem ter içindeydi . 
Kurtulamamışım demek , diye mırıldandı . 
Orada olmalıyım şimdi . 
Bırakın gideyim , ne olur bırakın . 
Fevzi yavaşça bana doğru eğildi . 
Ne tuhaf . 
Bağımlılık yapan bir yer bu Erkekler Parkı . 
Baksana çocuk nasıl çırpınıyor . 
Yüzü gözü ter içinde kaldı . 
Eroin krizi gibi bir kriz geçiriyor . 
Ona yardımcı olmalıyız , dedi . 
Kerem yerinden kalkmıştı . 
Hızla kapıya doğru gidiyordu . 
Kapının orda hafifçe sendeledi . 
Durun ! 
Gitmeyin ! diye bağırdı Hacı Murat . 
Oturun yerinize . 
Buraya bir şeyler anlatmaya geldiniz . 
Koşa koşa , nefes nefese geldiniz kıraathaneye ... 
Evet , dedi Kerem . 
Ama şimdi duramıyorum . 
Acaba hata mı ettim parktan dışarıya çıkmakla ? 
Ya orayı bir daha bulamazsam ? 
Yolunu bilmiyorum . 
Erkekler Parkı'nın yolunu bilmiyorum . 
Oraya nasıl ulaşılacağını , nereden gidileceğini hiç bilmiyorum . 
Ya bir daha dönemezsem oraya ? 
İnce parmaklı elleri titriyordu , bir sigara daha yakmıştı . 
O sizi bulur . 
O sizi gene parkın içine çeker dedi Şakir . 
Kerem hayretle , 
Nereden biliyorsunuz ? diye sordu . 
Gerçekten çeker mi beni o parkın içine ? 
Çeker . 
Şimdi düşünüyorum da , galiba o parkın dışında yapamayacağım ben , dedi Kerem . 
Her yanım titriyor , ter içinde kaldım . 
Parka dönmeliyim . 
Sanki bir uyuşturucu bağımlısı gibi , diye mırıldandı Nejat . 
Kerem ona ilgiyle baktı . 
Evet . 
Uyuşturucusu kesilmiş bir bağımlı gibiyim şu an , dedi . 
Yüreğim delice çarpıyor , ellerim uyuştu . 
Hiçbir şey düşünemiyorum . 
Sakin olun biraz , sakin olun , dedi Fevzi . 
Kendinizi bir bağımlılıktan kurtarıp buraya geldiniz . 
Gece zamanı buldunuz bu kıraathaneyi . 
Sakin olmaya çalışın . 
İçki var mı ? diye sordu Kerem . 
Hacı Murat içeriye seslendi . 
Muammer , yarım şişe viski olacaktı dolapta , getir onu oğlum . 
Arka tarafta olacak . 
Muammer elinde viski şişesiyle belirmişti . 
Bardak da getir , dedi Hacı Murat . 
Kerem cebinden bir mendil çıkartmış ; yüzündeki , boynundaki ter damlacıklarını siliyordu . 
Al oğlum , biraz viski iç . 
Viski bardağını aldı , dikip bitirdi . 
Bardağı masanın üstüne koydu . 
İnce , uzun parmaklı elleri titriyordu . 
Sakinleştin mi biraz ? 
Belki . 
İçim yandı . 
Sakinleştirir bu beni yavaş yavaş . 
Gitmeliyim , kalkıp gitmeliyim . 
Bir şey anlatmak için gelmiştin buraya . 
Evet , buraya bir şey anlatmak için gelmiştim , dedi Kerem . 
Ama şimdi o anlatmak istediklerimi nasıl anlatacağımı bilmiyorum . 
Sanki anlatacağım şeyler birden önemini yitirdi . 
Ne tuhaf , başka şeyler önem kazandı gibi . 
Anlatacağım şeyler ... Neydi ki onlar ? 
O anlatmak istediklerimi nasıl anlatacağımı bilmiyorum . 
Ne anlatacaktın ? 
Parkı mı ? 
Hayır , hayır ... Parkı anlatmayacaktım . 
Kafası karışıktı besbelli . 
Elinin bir hareketiyle çakmağı kaymış , masadan aşağıya uçmuştu . 
Öyle bir şey ki ... Anlatacağım öyle bir şey ki ! 
Nasıl başlayacağımı bilemiyorum . 
Ne garip sözcükleri bulamıyorum . 
Her şey silindi aklımdan . 
Beynimin içi bir çöl gibi , dedi . 
Gözlerinde korku ve acı ile bize bakıyordu . 
Bir an düşündüm ; bu yakışıklı genç kapana kısılmış bir hayvan gibiydi . 
Ne kadar yazık . 
Galiba hiçbir şey anlatamadan gideceğim buradan , diye mırıldandı . 
Niçin geldim buraya bilmiyorum . 
Sizleri de boşuna oyaladım . 
Bağışlayın . 
Hiçbir şey anlatamıyorum işte . 
Gitmeliyim . 
Bir an önce dönmeliyim oraya . 
Başını çaresizlikle iki elinin arasına almıştı . 
Bir viski daha içer misin , oğlum ? 
Olur , alayım . 
Kıpırdamadan , öylece duruyordu . 
Anlatamadım . 
Hiçbir şey anlatamadım , diye acıyla inledi . 
Oysa sizlere ne kadar çok anlatacağım vardı . 
Parktan çıkıp buraya doğru koşarken hepsi aklımdaydı . 
Hiçbir şey , hiçbir şey anlatamadım . 
Şakir olduğu yerden ayağa kalkmıştı . 
Anlattın . 
Her şeyi sandığından çok daha ayrıntılı anlattın oğlum , dedi . 
Kerem başını kaldırmış , ona bakıyordu . 
Anlattım mı ? 
Her şeyi anlattım mı dediniz ? 
Evet . 
Her şeyi en ince ayrıntısına kadar anlattın . 
Kerem şaşkındı . 
Öyle mi ? 
Ne anlattım ki size ? 
Tutkuyu ... Tutkuyu anlattın oğlum , dedi Şakir . 
Tutkuyu kimsenin anlatamayacağı gibi anlattın . 
Kerem buğulu gözlerle ona baktı . 
Tutkuyu mu anlattım ? 
Evet , tutkuyu anlattın sen bize . 
Ama hiçbir şey söylemedim ki ben sizlere . 
Ne ondan bahsedebildim , ne yaşadıklarımdan ... 
Onlar önemli değil ki . 
Sen pençesinde kıvrandığın tutkuyu anlattın . 
Kerem bir an durdu . 
Ben bir tutsağım , dedi . 
Gördüğünüz gibi , hiçbir zaman kurtulamayacak , özgür olamayacak bir tutsağım ben . 
Gözleri kor gibi yanıyordu . 
Yerinden kalkmıştı . 
Kurtulmak istiyor musun oğlum ? diye sordu Şakir . 
Hayır , dedi Kerem . 
Kurtulmak istemiyorum . 
Bir tutsağım ben . 
Özgür kalmak istemiyorum . 
Dayanamadım , bakın . 
Elim ayağım tutmuyor . 
Gidiyorum , gidiyorum ben ! 
Bunları söylerken iki adımda Ömür Uzatma Kıraathanesi'nin kapısına varmıştı . 
Kapıyı açtı , dönüp bize baktı . 
Hoşça kalın , dedi . 
Aniden kaybolup gidiverdi . 
Yerimden fırladım , kapıyı hızla açıp Ömür Uzatma Kıraathanesi'nden dışarıya çıktım . 
Dar yollarda koşarak giden Kerem'i yakaladım . 
Dönüp baktı bana . 
Neden geldiniz ? 
Seninle birlikte gideceğim . 
Nereye gittiğimi biliyor musunuz ? 
Biliyorum . 
Erkekler Parkı'na gidiyorsun . 
Evet , dedi çaresizlikle . 
Ama yolu bilmiyorum . 
Korku içindeyim . 
Belki de bir daha bulamayacağım orayı . 
Şimdi ikimiz yan yana koşar adım gecenin içinde ilerliyorduk . 
Nasıl bir kadın o ? diye sordum . 
Bilmiyorum . 
Bilmiyor musun ? 
Onun nasıl bir kadın olduğunu bilmiyor musun ? 
Hayret içindeydim . 
Kerem bana baktı . 
Hiç bilmiyorum nasıl bir kadın olduğunu , dedi . 
İyi tanıyamadık onu . 
Ama onun bir an görünebileceği bir yerden ayrı kalmaya dayanamıyorsun . 
Evet , dayanamıyorum . 
Yürüdüğümüz yol bitmiş , bir başka sokağa açılmıştı . 
Oraya saptık . 
Yaşadın mı onunla ? 
Sayılmaz . 
Bir süre sessiz yürüdük . 
Yürüdüğümüz yol bitmiş , bir başka sokağa açılmıştı . 
Oraya saptık . 
Nasıl bir kadın bu ? 
Çok mu güzel ? 
Güzel , çok güzel ... 
Parkta onu bekleyen diğer erkekleri kıskanmıyormusun ? 
Bir an durdu . 
Hiç düşünmedim bunu , dedi doğallıkla . 
Oradakilerin hepsi senin gibi . 
Hepsi onu bekliyor . 
Zaman . 
Herkesin zamanı önemli , dedi Kerem . 
O ne demek ? 
Parkta geçmiştekiler de var . 
Onun geçmişindeki erkekler ... Kimi bir saatlik , kimi birkaç günlük . 
Gördüğü , tanıdığı , rastladığı erkekler ... Onlar önemli değil . 
Nasıl olur ? 
Eski âşıkları , kocaları yok mu aralarında ? 
Vardır , vardır , olmaz olur mu ? dedi . 
Eski kocası havuzun başında durur her zaman . 
Yerini pek değiştirmez . 
Lacivert takım elbiseli , kır saçlı olan adam . 
Gözünde açık duman rengi gözlükler vardır . 
Cebinde bir düğün fotoğrafı durur . 
Kendi düğününde çekilmiş bir fotoğraf , uzun yıllar önce ... 
Yürüdüğümüz yol bitmiş , daha dar bir sokak açılmıştı önümüzde . 
Oraya saptık . 
İlk kocası mı ? 
Evet , ilk kocası . 
Konuştun mu onunla ? 
Kimseyle konuşmaz ilk kocası . 
Orada , aynı yerde durur ve onu bekler . 
Arada , elini düğün fotoğrafının durduğu sol göğsünün üstüne koyar . 
Peki ya âşıklar ? 
Âşıkları yok mu onun ? 
Var , dedi Kerem . 
Olmaz olur mu ? 
Âşıkları , hayranları ... Parkı dolduran erkekler işte ! 
Hepsi orada . 
Onlarla aran nasıl ? 
Terk ettiği bir âşığıyla konuşmuştum bir akşamüstü . 
Acı içindeydi . 
Onu elinden kaçırmış , bir başka erkeğe kaptırmıştı . 
Havuzun başına oturmuştuk . 
Bana biraz onu anlattı . 
Ona tapıyordum . 
Her istediğini yerine getiriyordum . 
Ağzından çıkanı iki ettirmezdim . 
Belki de ona karşı çok iyi olduğum için bıraktı beni . 
Ne tuhaf şey , değil mi ? 
İyi olmamdan , onu taparcasına sevmemden sıkıldı . 
Söyledi bana bunları , biliyor musun ? 
Bir gece zamanı , yataktayken söyledi hem de ... O kadar iyisin ki özgürlüğüm kısıtlanıyor , istediğim gibi davranamıyorum . 
Seni üzmekten korkuyorum . 
Bu ilişkiyi bitirelim , böyle yürütemeyeceğim , dedi . 
O an yıkıldım , perişan oldum orada . 
Ağlamaya başladım . 
Yataktan kalkıp balkona çıkmış , bir sigara yakmıştı . 
Her şey bitmişti , anlamıştım . 
Bir süre kapısında bir köpek gibi süründüm . 
Benden sonra âşık olduğu adamı gece gündüz izledim . 
İçim kıskançlık , acı , kin ve nefretle doluydu . 
Anlatması güç duygular bunlar . 
Adam onu dövüyordu . 
Bazı geceler kulağımı kapısına dayar , dayak yerken attığı çığlıkları dinlerdim . 
Sonra barışırlardı . 
Ne tuhaf bir şeydi bu ! 
Sonra da bu parka düştüm işte . 
Onu döven adam da şurada , şu ağacın altındaki . 
O da burada bekler . 
Sürünür şimdi . 
İkimiz de aynı durumdayız , demişti , dedi . 
Tuhaf bir kadın , diye mırıldandım . 
Evet , tuhaf bir kadın , dedi Kerem . 
Yürüdüğümüz sokak gittikçe daralıyordu . 
Bir çıkmaz sokağa girdik galiba ? 
Belki de ... 
Sokaklar birbirine karıştı . 
Bir yere varamadık henüz , dedim . 
Kerem yavaşça , 
Onun ruhu ... İşte onun ruhu böyle . 
Girdik . 
Ruhunun içine girdik ! 
İlkin hep böyledir , insan yerinde dolanır durur , hiçbir ışık , hiçbir gölge yoktur . 
Açık kapıları boşuna bulmaya çalışırsın , dedi . 
Baktım , yüzü mutluydu . 
Yanakları hafifçe pembeleşmişti . 
Gözleri griydi şimdi , daha da yakışıklı görünüyordu . 
Onun çetrefil , kimi zaman açmazlarla dolu ruhunun içindeyiz demek , dedim . 
Erkekler Parkı yakında olmalı öyleyse . 
Şimdi varırız oraya , dedi Kerem . 
Hızlı hızlı yürümeye başlamıştı . 
Peki , senin yerin neresi ? 
Yani senin zamanın , saatin , süren nedir ? 
Sen neredesin diye sordum . 
Kerem bana heyecanla baktı . 
Ben onun son âşığıyım , dedi . 
Gözleri parlıyordu . 
Son sevgilisiyim ben onun . 
Bir an durdum . 
Ama kaçtın ondan . 
Kaçıp kurtulmak istedin . 
Evet , diye mırıldandı . 
Bir an ondan , o acımasız parktan kurtulmak istedim . 
Niçin ? 
Bilmiyorum . 
Geri dönüyorsun ona . 
Evet , geri dönüyorum . 
Onsuz yapamadım . 
Uzaklaştığıma pişman oldum . 
Şimdi adımlarını daha da hızlandırmıştı . 
Ona yetişebilmek için peşinden koşuyordum . 
Nefes nefese kalmıştım . 
Birden Erkekler Parkı önümüzde belirdi . 
Geldik ! diye bağırdı Kerem . 
Geldik işte ! 
Parkın kapısından içeri girdik . 
Kerem , özgürlüğünü teslim ettiği için sanki rahatlamıştı . 
Bakışları özlemle parkın ulu yeşil ağaçlarının dallarında , havuzdaki fıskiyenin parıltısında , kenardaki çiçek tarhlarının üstünde geziniyordu . 
Parktaki erkekler yerlerinde oturuyor , kimisi çimenlerin yanında dolaşıyordu . 
İçeriye girdiğimizi fark eden olmamıştı . 
Kadının eski kocası olduğunu tahmin ettiğim ; kır saçlı , lacivert takım elbiseli bir adam havuzun yanında ayakta duruyor , dalgın dalgın önündeki suyu seyrediyordu . 
Elini sol cebine sokup bir fotoğraf çıkarttı , uzun uzun baktı . 
Yavaşça yanına yaklaştım . 
Omzunun üstünden fotoğrafı görebiliyordum . 
Bir düğün fotoğrafıydı bu . 
Kerem'in sözünü ettiği fotoğraf olmalıydı . 
Lacivert takım elbiseli adam fotoğrafta gençti . 
Merakla yanındaki beyazlar içinde , masaya oturmuş geline baktım . 
Dar sokaklardan geçiyor . 
Pantolonunun arkasının diz kıvrımlarına dek çamur benekleriyle bezendiğinden kuşkusu yok . 
Önemi de yok bunun ; o benekler ensesine dek tırmansın isterse , ne değişir ki ... Yürümesini öğrenemedin yıllardır ; iki ayaklı sokak leoparı . 
Bir zamanlar , yaşayıp yaşamadığından kuşku duyduğun günlerde ; Neslihan'la buluşmaya gittiğin buna benzer yağmurlu ve karanlık günlerde ( ama yüreğin bayram yeri , şenlik ) durup durup paçalarına bakardın ; sokak helalarına gidip suyla silmeye çalışırdın ... Ama o günlerde , yaşanıp yaşanmadığına hâlâ karar veremediğin o Neslihanlı günlerde kaldı hepsi . 
Yürümesini bilmeyenler , ayakkabılarına yan basanlar ve yağmurlu havalarda çoraplarına ya da pantolonlarına çamur sıçratanlar , dış görünüşleri ne olursa olsun sınıfsal konumlarını ele verirler demiştin de kahkahalarla gülmüştü Neslihan . 
Oysa sen içtendin ve günün modasına uygun giyinmiş , ama çorapları çamur lekeleriyle dolu bir kızı göstermiştin : İşte saklanmaya çalışan bir orta sınıf insanı . 
Oysa şimdi önemi yoktu , hiç yoktu . 
Burada , bu ilçede ... 
Bir kişi biliyor artık onu . 
Büyük ve haydut gibi görünmek isteyen , aralarına girmek isteyip giremeyen , alaylı bakış ve sözlü sataşmalara hedef olan o acılı ve gülünç çocukluğunu , varoluş sınavının en zor günlerini bilen biri . 
Arada karşılaşıyorlar . 
Kimi başını eğerek selamlıyor onu İlhami , kimi de sağ elini büküp parmaklarının ucunu hafifçe şapkasının siperine götürerek . 
Kahvede , pencere önündeki masalardan birinde oturuyorsa - genç kız ve kadınları yaralayan bıçak gibi bakışlar fırlatırdı ordan - sesleniyor ; Gel de bir çay iç , diyor . 
Çoğunlukla gitmiyor yanına ; İşim var , diyor . 
Yorgunum , diyor . 
Hantal hantal yürüyor sokaklarda . 
Oyun oynayan çocuklara rastlarsa , gizli gizli izliyor onları . 
Daha çok evde , üst kattaki odanın penceresinin başındayken ; perdenin ucunu aralayıp gözlüyor . 
Şimdi ona güç veren tek şey çocuklar , yitmiş , bir uygarlığın kalıtlarıymış gibi görünen oyunları ve çocukluğunu anımsatan her şey . 
Arka bahçenin kapısında dikilip bir zamanların bu sınırsız oyun alanına uzun uzun baktığı oluyor . 
Nerdesiniz , diyor , nereye kayboldunuz . 
Yıllar sonra bu eşikte dikilip çocukluğumu arayacağımı o zamanlar bilebilir miydim ? 
Ben neredeyim ? 
Nereye gidiyorum ? 
Sanayi çarşısında , günün gözde kadın sinema oyuncularının adıyla anılan dişi köpeklerin , çağrılınca kuyruklarını sallaya sallaya ve başları önlerinde yılışarak gelen o garip yaratıkların serüvenlerini anlatan İlhami'yi anımsıyor . 
Bir arkadaşlarının bağ evinde o işi nasıl becerdiğini anlatıyor . 
Üç kişiydik , diyor İlhami ; Ayı , ben , Macit . 
Suzan'ın boynuna ip bağlayıp götürdük . 
Tiksinse de uzaklaşamıyor yanından . 
Ayrıntısına dek her şeyi öğrenmek istiyor . 
Bu işleri yapmayanı erkekten saymıyor İlhami . 
Onu da zorluyorlar . 
Ama gitmiyor ; akIına kötü , çok kötü şeyler geliyor , hiç gitmiyor . 
İlhami'nin iki çocuğu var şimdi . 
Yenik düşmüş bu haydut , o köpekleri anımsıyor mu zaman zaman ve ilk karısı Suzan'ı ? 
Çocuklarının da bir gün aynı yolu izleyebilecekleri aklına gelmiyor mu hiç ? 
Ya cennete biletli Ayı ? 
Cayır cayır yanan alnını seccadeye her vuruşta ince sesli bir sokak köpeğinin sarkaç gibi cilveli kuyruğunu görmüyor mu ? 
Hantal hantal yürüyor sokaklarda . 
Kimi gün Neslihan oluyor yanında . 
Koluna giriyor Vedat'ın . 
Gözlükleri yine burnunun ucunda , saçları kısacık . 
Keyfi yerindeyse çok konuşuyor Vedat . 
Nesli'nin , koluna asılıp gözlüklerinin üstünden şehla şehla bakmasını ve gülmesini çok seviyor , çünkü gülmek çok yakışıyor ona . 
Benim amcam kaptandı , diyor durup dururken ve Nesli'nin araştıran şımarık gözlerine bakıyor . 
İnan ki , diyor . 
Ben ip cambazı olduğunu sanıyordum , diyor Nesli de . 
Evet , küçük amcamdı o , nur içinde yatsın , yetmişlik bir rakıyı devirip ipi sek sek geçmeye kalkmış ; kaptan olan amcam ise kocaman bir gemiyi sulara gömdü . 
Aylardan kasımdı , ben çocuktum , çok iyi anımsıyorum , fırtınalı bir gecede , Karadeniz'in batısında batmışlardı . 
Kaptandı , ama yüzme bilmezdi amcam . 
Bir namaz tahtasına sarılmış olarak kıyıya vurduğunda kollarını zor açmışlar , yarı yarıya donmuş . 
Belki de o anda Tanrı'ya yakarıp yardım istiyordu , çünkü çok dindar bir adamdı . 
Ama artık değil ; küp gibi içip meyhanelerde keman çalıyor . 
Sonra da Nesli'nin ilgiyle çatılmış alnına bakıp gülüyor : Çok istavritsin ! 
Ne demek o , diyor . 
Yani oltaya çabuk geliyorsun . 
Amaan , diyor Nesli koluna yeniden asılarak , İyi atıyorsun , soprano teyzelerinin İtalya serüvenlerine ne zaman geçeceksin . 
Keyifsiz olduğu günler de konuşuyor Vedat , ama daha az . 
Sanayi çarşısına gidelim , diyor örneğin , sana orada türlerine yabancılaşmış bahtsız köpekler göstereceğim , bahtsız ve kadın adıyla çağrılan ve kadın adıyla çağrılınca koşarak gelen ve gelirken kuyruğunu kaldırıp sallayan . 
Nesli gülüyor hiçbir şey anlamadan . 
Oyun gibi geliyor anlattıkları . 
Çünkü gülmek çok yakışıyor ona . 
Ayı , kendini dine vermiş , ne radyo ne televizyon . 
Sakalı her gün biraz daha uzuyormuş . 
Bir gün herkes , Ayı'nın , cüppesini dalgalandırarak ilçe semalarında uçtuğunu görecek . 
Ayı uçup gidecek , bir daha da geri dönmeyecek . 
Bir Sıntır'ı tanıtacağım sana , diyor ; Nesli de , Kimi kimi ? deyip asılıyor koluna . 
Sıntır'ı , Sıntır'ı , diyor , duymadın mı hiç ? 
İnsan kendine acımamalı Nesli , ama bize yazık oldu biliyor musun ? 
Bak İlhami'ye , soru sormadan yaşamasını biliyor . 
Yazgı , diyor , iş bitiyor . 
Kimi gün Mustafa ile geçiyor aynı sokakları . 
Dudaklarında sigaralar , elleri ceplerinde . 
Nâzım'dan şiir okuyor Mustafa , kimi zaman da Ahmed Arif'ten . 
Yalnız Mustafa değil , Hayri , Osman Mesut da oluyor yanında . 
Bir türküye başlıyorlar : Uzun olur gemilerin direği ... 
Bir bakıyor panzer sirenleri , polis düdükleri ... Bir bakıyor silahlar patlamış . 
Öldürülen üç devrimci gencin cenaze töreni , Aksaray'dan Kocamustafapaşa'ya doğru yürüyorlar . 
Semt içinde bir cami . 
Ara sokaklar kapan gibi . 
Birden silahlar patlıyor . 
Çatışma . 
Kör dövüşü . 
Mesut , bir otomobili siper etmiş ateş ediyor . 
Evlerin çatılarında polisler var . 
Dağılmayın arkadaşlar ! 
Dağılmayın ! 
Panik başlıyor . 
Vedat da kaçıyor . 
Neslihan yok . 
O katılmıyor . 
İyi ki yok , bir de onu mu düşünecek . 
Bu parkta benim çocukluğum geçti , diyor Neslihan'a . 
Bu kavaklar asırlık , biliyor musun ? 
Gövdeleri çınar gövdesi gibi , üç kişi el ele versek güç çevreleriz . 
Neslihan dudak büküyor ; Kavaklar bu kadar uzun yaşar mı ? 
İnan ki dalga geçmiyorum , kavak bunlar . 
İlk içkiyi bu parkta içtim , on beş yaşındaydım . 
Çok haydut arkadaşlarım vardı , çok dik başlı ve kavgacı . 
Ama birer kahramandılar gözümde . 
Şarap şişesi elden ele geziyordu . 
Okul kaçkınıydık . 
Aylardan kasımdı , sis öğleye doğru kalkmıştı , soğuktu , hava kömür ve lastik yanığı kokuyordu , ceket yakalarımızı kaldırmıştık . 
Yok hayır , palto giymiyorduk . 
Karşı çıkmak için mi , yoksa alacak durumları olmadığından mı , bilmiyorum ama , bana 'karı işi' bulduklarını söylemişlerdi . 
Şarabın markasını yadırgamıştım : Dimitrokopulo . 
Haramdı . 
Hızla cehenneme yuvarlanıyordum . 
Şarabı yudumladıktan sonra elimin tersiyle ağzımı siler gibi yapıyor - kovboy özentisi sanabilirsin , ama değil - ağzımın yerinde durup durmadığına bakıyordum . 
Babam , iyi birer insan olalım diye bizi Kuran kursuna gönderirdi yaz ayları . 
Müezzin Osman Efendi . 
Karısının bir ayağı yoktu , ben ondan korkardım . 
İlkokuldaydım daha . 
O zamanlar başlamıştım Ramazan aylarında oruç tutmaya . 
Teravihleri aksatmazdım , annemin ördüğü , pantolonumun arka cebinde taşıdığım bir takkem vardı , bir de , imamesindeki delikten bakılınca Kâbe'nin göründüğü doksan dokuzluk tespihim . 
Caminin balkonuna çıkardık , bütün çocuklar son sırada saf tutardık . 
Salt gülmek için gelenler vardı . 
Önlerindeki saflar secdeye varınca onlar ayakta dikilirlerdi . 
Gülüşürler , birbirlerini tekmelerlerdi . 
El baş amuda kalkanlar bile olurdu , hatta sesli sesli yellenenler . 
Adamlar selam verince öfkeyle geri döner , haklı haksız ayırımı yapmadan basarlardı tokadı . 
Bir şenliktir giderdi . 
Bunları bilmiyorsun değil mi Nesli ? 
Bunlar sana ne kadar yabancı ... Herkesin haklı olduğu bir dünya burası . 
Dar sokaklar , hantal sokaklar . 
Tabela yazıyorum , biliyor musun ? 
Komşu bakkalın tabelasını ; salt can sıkıntısından , iş olsun diye yenileyince beğenip isteyenler oldu . 
Adım tabelacıya çıktı . 
Üç - beş de kazancım oluyor . 
Bir de yeni açılan düğün salonunun duvarlarına bir - iki desen yapınca ... Biz kendi aramızda nişanlanmıştık iki gümüş yüzükle , değil mi ? 
Dört kişiydik , törenden sonra deniz kenarında bir kahvede oturmuştuk . 
Kıştı , kar yerden kalkmamıştı . 
Sen ağlamıştın . 
Mutluluktan , yalnızca mutluluktandı göz yaşların . 
Sulu gözlüydün Nesli , bunu ne kadar gizlemeye çalışsan da ( utanıyordun değil mi , bir devrimciye yakışmayan güçsüzlüklerdi bunlar ) başaramıyordun . 
Biz yasalar karşısında evli sayılacak , ama gerçekte evli iki insan gibi değil de ( evlilikler sıradanlaşıyordu çünkü , tekdüze ve sıkıcıydı ; biz farklı olacaktık ) , aynı evi paylaşan iki öğrenci gibi yaşayacaktık . 
Sürekli yenilenen bir birliktelikti amacımız . 
Annelerimiz , amcalarımız , ağabeylerimiz gibi olmamalıydık . 
Oysa evlilik üzerine hiçbir şey bilmiyorduk . 
Çünkü hiç evlenmemiştik , yaşanmadan nasıl bilinirdi ki ... 
İlhami ile sanayi çarşısına hiç gitmedim . 
Hantal sokaklar , zor sokaklar . 
İşte sokağın başında İlhami , ıslık çalıyor . 
Vedat , diyor , Vedat gel çay içelim . 
Yani zift . 
Gazeteyi bir açıyorum . 
Mesut ölmüş . 
İstanbul'dan çok uzaklardayım . 
Gazeteyi bir açıyorum ... İlhami hâlâ ıslık çalıyor . 
Ayı , Suzan'ı ipinden tutmuş sürüklüyor . 
Macit'in dişleri sapsarı . 
İlhami'nin ıslığı ... Duymuyor onu , bakmıyor bile . 
Boya alacak , tüp boya . 
Tabela için değil , üç gün önce bir amerikan bezini tuval kasnağına gerip kara başlı çivilerle çakmıştı . 
Mesut yok . 
Öldü . 
Ölümünü gazetelerden okudu . 
Cenazesine katılamadı . 
Bir zaman önce , ama çok zaman önce , onların köyüne gittiklerini , belki de kaçtıklarını ya da saklandıklarını - yok , avlanmak içindi , anımsıyor , çifteler ellerinde , karlarla kaplı bir düzlükte yürümüşlerdi - hayır tabela için değil , bir tuvale içini dökecekti . ` Benim Anlatmalarım' ya da yalnızca ` Anlatmalarım' adını vereceği bir dizi resim yapmayı tasarlıyordu . 
Söyle Osman Efendi , ben artık cehennemlik miyim ? 
Şarap içtim , adı kilise ya da papaz adına benziyordu , şişeden şarap içtim , okul kaçkınıydım . 
Başım döndü Osman Efendi . 
Artık bir Berk - i Hatıf gibi o köprüden geçemeyeceğim . 
Soğan yedirdiler bana . 
İki kişinin kolunda yürüdüm , gözümde güneş gözlükleri vardı , o kızın evinin önünden geçirdiler beni . 
Adı Nurhan mıydı ? 
Uzun saçları vardı . 
Dikiş öğrenmek için bir terziye gidiyordu . 
Dikiş öğrenmek , yani çalışmak , yani sarhoş bir kocaya bakmak Osman Efendi ... Evleri iki katlı , mavi badanalıydı , duvarından fışkıran soba borusuyla bir kaleye benziyordu . 
Aylardan kasımdı ve ben güneş gözlüğü takıyordum . 
O acınası sesimle nara attım , ağzımı kapadılar . 
Hem gülüyor hem sövüyorlardı . 
Oyuncak gibi oynadılar benimle . 
Bunu ye , dediler ağzıma soğan tepeleyerek . 
Bunu ye ... Bunu ye ... Avludaki çeşmenin başında kusarken , İyi ki baban evde değil , diyordu kaygı ve tiksintiyle beni izleyen annem . 
Ağlamıştı . 
Bana mı , kendine mi , ailemize mi , bilmiyorum , ama lanetler yağdırarak ağlamıştı . 
Söyle Osman Efendi , kırk gün kırk gece cenabetim artık değil mi ? 
Ama bisikletim yakında hazır olacak , ön tekerleğini saat gibi yaptım . 
Göbek milinden tutup bir döndürüyorum , ne yalpa ne ses . 
Kurşuni bir ikindi sonrası , her iki yanında çıplak ağaçların ve bomboş tarlaların uzandığı o köy yolunda , saksağanların ve kargaların iç burkan yaygaraları altında süreceğim bisikletimi . 
Kapalı , ağır , dokunsan ağlayacak bir hava olacak ve ben bir başıma basacağım pedallara . 
Gezi boyunca sigara içmeyeceğim , ama belki , paltomun büyük cebinde naylon tapası çakıyla kesilmiş bir şişe ucuz şarap ; o da görüntüyü iyice sindirmek ve yaşanan ânı kalıcı kılmak için . 
Dar sokaklar bitti . 
Birden bitti . 
Kent merkezindeydi ; Atatürk'e' hiç benzemeyen bir yontunun bulunduğu alanda . 
İki sinema vardı burada ; çocukluğunun ayakta kalabilmiş iki tanığı . 
İkisini de aynı kişi işletirdi : Sinemacı Niyazi . 
Tanımayan yoktu . 
Çocuklar için büyük bir addı bu . 
Korkuyla saygı birlikte duyulurdu Sinemacı Niyazi'ye . 
Bilet almadan içeri kaçak girenlere , bir de kesilmiş iki bileti ekleyip girmeye çalışanlara karşı acımasızdı . 
Elektrik kesintisi nedeniyle ortaya çıkan gösterim aksamalarında ya da ses düzenindeki bozukluklarda salon ayağa kalkardı . 
Islıklar , bağırtılar ve Niyazi'ye çekilen yuhlar . 
Ya da Niyazi ses ! çığlıkları . 
Herkes karanlıkta birbirinden güç alarak bağırırdı . 
Çok sürmezdi . 
Niyazi'nin davudi sesi bütün gürültüyü bıçakla kesmiş gibi sustururdu : Kesin lan kopiller ! 
Salon birden sessizleşirdi . 
Sinemanın önü ayrı bir şenlikti . 
Resimli romanlar alınıp satılır , değiştirilir , kiraya verilirdi . 
Okuma on , resimlerine bakma beş kuruştu . 
Ben en çok Tommiks'le Teksas okurdum . 
Kinova'yı da severdim ama , o , zaman zaman Kızılderililere çok kötü davranırdı . 
Kafa derisini yüzmüşler Nesli , oğlunu kaçırmışlar ( Silver ) , adam acılı . 
Ama ne bileyim , ben hep Kızılderililerden yanaydım . 
Şam tatlısı satan , suratında kocaman beni olan bir adam vardı . 
İspirto içerdi . 
Bir kış günü sinemanın önünde ölüsü bulundu . 
Her iki salondaki sandalyelerden kıçının izi silinmemiştir Vedat'ın . 
Hatta bir bilet alıp o salona girse , film o anda gösteriliyor olsa ( Kızılderilileri acımasızca katleden John Wayne ya da dişleri arasına sıkıştırdığı bir kamayla timsahların kaynadığı suya dalan Tarzan ) ve el yordamıyla oturacak bir yer arasa kendine ... Yanı başında Vedat'ın oturduğunu ve kucağında bir tomar resimli romanı sıkı sıkı tuttuğunu neden sonra fark etse ... Birinci film bitip de ( dört film birden gösteriliyor çünkü , günlerden pazar ) ışıklar yanınca onun ardından kalksa , gazoz ve sigara içilen o bölümde kitap alıp sattığını ya da değiştirdiğini görse ... Göz göze gelirlerdi , inanıyordu . 
Ama küçük Vedat tanımazdı onu ve acı dolu yanlış yollardan yürümemesini haykıran sesini de duymazdı ... Neden giremiyordu şimdi o salona ? 
Engel olan , onu tutan neydi ? 
İçeri girdiğinde görmek istemedikleri mi ? 
Anılar mı ? 
Yıldız Sineması . 
Sandalyeler beşer onar yan yana getirilip arkalarından çıtalarla birbirine çakılmış . 
O sandalyeler bile değişmemiştir , bunca şey değişir , çözülüp giderken . 
Bir pazar matinesinde , yıllar önce , öndeki sırada kafaları sıfır numara tıraşlı askerler otuzbir çekerlerken , beşi birden sıra ile birlikte nasıl da gerisin geri devrilmişlerdi ... Herkes gülerken , kimi de yuh çekerken - askerdir , hoş görülür aslında - onlar da önlerini kapamaya çalışırken neye uğradıklarını şaşırmışlardı . 
Sonra onlarla , yani haydutlarla birlikte gece sinemalarına giden , yasak olmasına karşın avucunun içinde sigara yakıp gizli gizli içen ( Niyazi , yakaladıklarını tekme tokat atardı dışarı ) , iyice küçülüp içilmeyecek duruma gelen sigarayı baş ve orta parmağının yardımıyla ileri doğru fırlatan , karanlık salonda bir yıldız gibi kayan izmaritin ardından küçük , sessiz , ama isterik kahkahalar atan - birinin ensesine girmeli , mutlaka girmeliydi - Vedat da yerine göre pantolon düğmelerini çözüp çükünü çıkarmamış mıydı ? 
Güneş çıkıverdi bugün . 
Zamansız bir kış güneşi . 
Isıtmıyor , ama cıvıl cıvıl . 
Daha düne dek palto yakaları kaldırılmadan yürünemiyordu sokaklarda . 
Neydi o insanların kaşlarına dek inen bulutlar , kömür kokan puslu sabahlar ... 
Genellikle evdeydi . 
Öğle sonlarıysa bisikletine atlayıp yollara düşüyordu . 
İlle , Doğusulak Köyü . 
Şakalaşarak evlerine dönen liseli öğrencilerin ( yaşamı daha tanımayan tasasız , coşkulu gençlerin ) arasından geçiyordu . 
Kol kola girmiş kız kümeleri , arkalarında erkek öğrenciler , daha da arkalarda avuç içlerinde gizledikleri sigaralarından çekiştiren ve kızlara uzak duran haydut öğrenciler , sokak başlarında dudakları sigaralı bıçkın gençler ; yanlarından geçiyordu ve kimse onun farkında olmuyordu . 
Dönüşte bisikletini Yakup'un kahvesinin önüne çekip akşam çayı içiyordu . 
İlhami gibi , küçük bir çay . 
Yani zift . 
Günler uzamaya başladı artık . 
Genellikle cam kenarındaki masaya geçiyor , arada eliyle camın buğusunu silerek sokağa , garip bir biçimde kendine benzeyen ( günden güne artıyordu bu benzerlik ) bisikletine , kahvenin yazları oturulan bahçesine , kalın gövdeli asırlık çınar ağacına , dallarda patlamaya hazırlanan yaprak tomurcuklarına , biten günün kızıllığına doğru uçan kargalara bakıyordu . 
Karşı kaldırımda camlı bir simit arabası dururdu ; çocukluğunun tanığı yaşlı bir simitçi , iki büklüm , her gördüğünde yaşam koşullarına ve direncine şaşarak olamaz dediği adam , akşam simidi satardı . 
Caak derdi . 
Yıllar 's' ve 'ı' harflerini törpülemişti . 
Bazı akşamlar şıp diye İlhami damlardı kahveye . 
Bisikletini gördüm de , derdi ; Yakuup ! diye haykırırdı sonra , bize iki çay yap , küçük olsun . 
Bu uyarıya ne gerek var oysa , herkes İlhami'nin çayı nasıl içtiğini biliyor . 
Ama olsun , hoşlanıyor bundan ; işaret parmağı ile başparmağı arasında iki santimlik bir açıklık . 
Küçük çay . 
İlhami gözlerine bakıyordu Vedat'ın , bir yanıt bekliyordu . 
Düşüneceğim , demişti . 
Düşünüyordu . 
Belki o akşamdan sonra Mefail'e , İş tamam , demişti , ya aldık herifi . 
Ağır ve tekdüze kış günleri kendilerine özgü yüklerini de sürükleyerek geçip gitmişti . 
Yürüyor , oturuyor , resim yapmaya çalışıyor , ama yapamıyor , tabela yazmaya çalışıyor , ama yazamıyor , sıkılıp sokağa çıkıyor , bisikletine atladığı gibi pedallara basıyor . 
Her şey o çılgın iniş için ; bireysel bir seçim bu , bir tür özgürlüğünün ifadesi . 
Sıkılıp kahveye oturuyor , sıkılıp çay içiyor , sonra yine kalkıp yürüyor , hamamcının ısmarladığı ve avans olarak parasının yarısını ödediği ( o para çoktan bitti ) eşarplı , mantolu kadın resmini düşündükçe daha çok sıkılıyor . 
Ne yapması gerektiğini hâlâ bilmiyor . 
İstanbul'dan haber gelmedi daha . 
Yoksa gelmeyecek mi ? 
Kasabadaki konukluğu gittikçe uzuyor . 
Müzeyyen Teyze'yi oyalıyor , Mefail'i oyalıyor . 
Yaza kadar beklemeliyim , diyor , kararımı o zaman vereceğim . 
Ama zaman geçmiyor . 
Saatine her göz atışta akreple yelkovanın tembel tembel oturduğunu görüyor ve kulağını dayayıp cılız tik takları duymadan da çalıştığına inanamıyor . 
Bugün ise güneş . 
Konuk bir yaz günü ; yadırgı . 
Pencereyi açıp temiz havayı soluyor . 
Görkemiyle içini titreten dağ bulutsuz , pırıl pırıl . 
Saate bakıyor , on bir . 
Neredeyse öğle olmuş . 
Bir arama sonrasını andıran odasında , yerlere saçılmış giysilerini alıp giyiyor . 
Masanın üzerine serdiği gazete kâğıdı kurumuş ekmek kırıntıları , zeytin çekirdekleri ve giderilmesi olanaksız çay lekeleriyle tam bir çöplük . 
Kilimi biçerek masaya dek uzanan güneş altında görünüm daha da korkunç . 
Güneşe aldanarak sindiği köşesinden fırlayan zamansız bir kara sinek de yorgun yorgun uçuyor ortalıkta . 
Dilindeyse kırık dökük bir ezgi , bozuk bir plak gibi aynı şeyi yineliyor : Seni yakacaklar ... Ardından da bir sazın telleri gibi titreşiyor dili . 
Onu bırakıyor bir başkasını yakalıyor ; Belki çıkmam sabaha ... Çünkü Yakup'un kötü teybinde hep bunlar çalıyor . 
Yakup ve Yakup'un müşterileri bunları seviyor . 
Sigara gibi , alışılınca bir türlü bırakılamayan , iyice saran ve yarını belirsiz bir yaşamın ezgileri olan kara sesler . 
Siz bunları bilmezsiniz , diyor Nesli'ye , Mustafa'ya ve başkalarına . 
Günlük yaşamınız bu tür müziklerin çalındığı yerlerin çok dışındadır . 
Bunlar , ağır ve uzun gecelerde insanın içine işler , yaşamla olan bağlarını zayıflatır . 
Bunları dinleyenlerle birlikte olmadınız . 
Yalnızca yoz müzik dediniz , o kadar . 
Ama o kadar değil , inanın çok daha korkunç . 
Hepinize mektuplar yazacağım , gelin , diyeceğim Bu kasabada toplanalım . 
Eskisi gibi , ama hepimiz başka birileri olarak . 
Sonra bir gün , her biriniz başka bir otobüsün koltuğunda sigaralarınızı içerek ve akıp giden bozbulanık bir doğa parçasını dalgın dalgın izleyerek geleceksiniz . 
Büyük bir masada günlerce , gecelerce oturup konuşacağız - konuşmayı unuttum diyorum da gülüyorlar bana - ve biriniz kalkıp şiir okuyacak . 
Belki de hiçbirinize mektup yazmayacağım ve hiçbiriniz gelmeyecek ve ben çekip gideceğim ve hiçbiriniz burada yaşadığımı bilmediğiniz gibi nereye gittiğimi de bilmeyeceksiniz . 
Günlerdir alnı avuçlarında , uyku muyku yok . 
Geç saatlere dek içiyor . 
Somyasının altı kanyak şişesi mezarığı . 
Adresi olmayan adamların arasına saklanmış . 
Kimse bilmiyor onu . 
Arkadaşları çoktan unuttu ; Mustafa bile . 
Ya Neslihan ? 
O da unuttu . 
Ama o Neslihan'ı bir türlü unutamadı . 
Buraya neden geldim ? 
Hâlâ ne işim var burda ? 
Abuk sabuk resimler , hamamcıya ya da galerici bilmem kime tabelalar yazmak için mi ? 
Geçmişin izlerini silmek için mi ? 
Yeni bir yaşam kurmak için mi ? 
Tanımadığım genç bir dul kadınla evlenmek için mi ? 
Mefail'e teslim olmak , evin yerle bir olmasını gözlerimle görmek için mi ? 
Sağda solda sigara paketleri gibi buruşturulup atılmış boya tüpleri , renkli plastik kapaklar , kemikleşmiş fırçalar , naylon torbası delindiğinden kilimin bir bölümüyle döşeme tahtasına saçılmış üstübeç tozları . 
Yalnızca gecenin bir saatinde , ayak seslerinden arınmış sokakları başı boş bir yağmur yıkarken , köpek havlamalarının odasına ulaştığı o anlarda alıp başını gidiyor . 
En şarlatan sözcüklere bile yakalanmıştı : ... belki çıkmam sabaha ... 
Dilinden dökülen bu yarım yamalak sözcüklere inat , aydınlık bir gün bugün . 
Avluya bakarken denetlenemez bir coşkuyla sağa sola koşan , durup dururken zıplayıp yerlerde yuvarlanan kediyi izliyor . 
Bu zamansız güneş onu bile yaşam sevinciyle doldurmuş . 
Kedi işte ; alt tarafı bir kedi . 
Güneşli bir günde gelecekler ; nisan sonu ya da mayıs başı . 
Üstten iki düğmesi açık bembeyaz bir gömlekle oturacak . 
Yakup'un kahvesinin önündeki çınarın altında . 
Masada bir bardak tavşan kanı çay . 
Ama küçük çay . 
Karşı kaldırımda bisikleti . 
Bir gözü saatteyse bir gözü de caddenin dirseğinde olacak ve dönen her araç yüreğini hoplatacak . 
İlk Mustafa gelecek . 
Koltuk altlarında kocaman ter lekeleriyle inecek otobüsten . 
Biraz kilo mu almış ? 
Saçları alnının iki yanından açılmış . 
Ne de olsa orta yaş . 
Elinde küçük bir çanta , içinde pijaması , günlük gazetesi , bir - iki kitap ... Kucaklaşacaklar . 
Mektubunu alır almaz hemen yola çıktım . 
Ardından çevresine bakınıp Başka gelen yok mu ? diye soracak . 
İlk Mustafa gelecekti kuşkusuz . 
Sen ne eşek kafalı adamsın , diyecekti , herkes öğrenci affından yararlandı , okullarını bitirdi ... Şu haline bak ! 
Sonra Kerim çıkar gelirdi , üzerinde hep o dalgınlık . 
Mesut'un yokluğunu da en çok o duyuracaktı kuşkusuz . 
Şiirleri o okuyacak ve bir sessizlik tanrısı gibi masanın en görkemli yerine oturacaktı . 
Mesut gelemezdi . 
Karlı bir kış günü bir köy alanında elini sallayıp gülümseyerek kalmıştı . 
Hâlâ o köydeydi . 
Elinde silahıyla dağlarda dolaşıyordu . 
Gelemezdi . 
Bir gün gazeteyi bir açmıştı , Mesut yok ! 
Pusuya düşürülmüş . 
Silahına davranabilmiş mi ? 
Bilmiyor . 
İki kişiymişler . 
Öbürünün adı Halim . 
Tanımıyor . 
Halim yaralı kurtulurken Mesut orada can vermiş . 
Evden ayrılmıştı . 
Okula da gelmiyordu . 
Görüşemiyorlardı . 
Köyüne gömmüşlerdi . 
İsteseydi , bir çırpıda o dağ köyüne gider , son görevini yapardı . 
Görev ! 
Ama o , Mesut'u bir köy alanında gülümserken bırakmıştı . 
Mesut hep gülümsesin diye omuzlamak istememişti kanlı bir tabutu . 
Kimse bilmiyor bunu . 
Kınıyorlar ; yoktun , diyorlar . 
Yoktum , çünkü Mesut da yoktu , diyemiyor . 
Senden bunu beklemezdim . 
Neyi beklemezdin Nesli ? 
Her yer karla kaplıydı , bembeyaz . 
Avlanırız , demişti Mesut , ateş ederiz ! 
Şimdi orada yatıyor . 
O köyde . 
Yanından geçtiğimiz ve duvarına yaslanıp sigara yaktığımız o mezarlıkta . 
Hiç yaşlanmayacak . 
Benim gibi acı çekmeyecek . 
Benden neyi beklemezdin ki Nesli ? 
Gitmemişti . 
Nedenini bilmiyor , şu an bile bilmiyor . 
İstanbul'da cenaze töreni için izin verilmemişti . 
Morgun önünde korsan gösteri yapan bir grup polisle çatışmış , bir kişi de orada ölmüştü . 
Bu olay morgda buz gibi yatan Mesut'un içini sızlatmıştır kuşkusuz . 
Bir akşam ansızın öldürüleceğini bilseydi , tören yapılmaması konusunda bir uyarı mektubu bırakırdı . 
Siyasi grupların gövde gösterisine dönüşmüş bu törenler de amacından sapmıştı . 
Ölüyü bile kullanıyorlardı . 
Benden neyi beklemezdin Nesli ? 
Ekrem kaçaktı , yurtdışına çıktığını , bir mülteci kampında olduğunu duymuştu . 
Salih'in ise dolacak nice yılları vardı . 
Neslihan'a mektup yazmayacaktı : O gelmesin . 
Ama olsun , yine de toplanalım . 
Konuşalım . 
Bir dönemdir bu ; numara ya da büyük adlar verilmesi gerekmeyen bir dönem . 
İlle de belli bir noktadan başlamayan , her zaman bir yerlerde gizlice süren bir dönem . 
Derin ya da sığ izler bırakacak bir zaman dilimi . 
Konuşmayız - ya da konuşamayız - belki ; olsun , suskunlukta yoğunlaşan anlamı hepimiz öğrendik artık . 
Ben yine Shirley Bassey'in kasetini çalarım . 
Susarız . 
Her şey için , darmaduman olmuş gençliğimiz için susarız . 
Büyük bir suskunluk olur ; aynı zamanda da büyük bir gece . 
Mutlaka yazmalıyım onlara . 
Bir gün korkunç bir temizlik yapacağım . 
Kitaplarımı yaktım , biliyor musun ? 
Bir gece ellerim titreyerek yaktım onları . 
Utanç içindeydim . 
Sanki bir yararı olacaktı , parçalayıp parçalayıp sobaya atıyordum . 
Buna şaşmayacaksınız , yeni bir şey değil çünkü . 
Bizden önceki kuşaklar da yakmıştı . 
Olanları kitaplardan okurken , artık böyle şeyler yaşanmaz , diye düşünmüştük . 
Dizelerini kabaralı çivilerle beynime çaktığım o şiirleri de attım sobaya . 
Alevler daha sarmamıştı arka kapaktaki yüzünü , bir başkaydı gülüşü . 
Bu benim kaçıncı yıkılışım genç adam , diyordu , aldırma sen ; beni kimse yakamaz . 
Sonra alevler yüzünü de sardı , o gülüşü de . 
Sobanın üzerindeki küçücük kapaktan hâlâ görünüyordu . 
Bozuk musluklar beynime beynime vuruyordu gür sesli damlaları . 
Saatin tik takları da öyle . 
Sessizlik bütün kötülükleri karnında taşıyordu o gece . 
Az sonra otomatın sesi . 
Sonra merdivenlere sürten kalabalık ve ivecen ayak sesleri . 
Sonra güm güm kapı . 
Cass , bir sigara . 
Hemen tüy , demişti Ekrem , hiçbir şey için geç değil ... Neden tüyecekti ? 
Adam mı vurmuştu , silahlı bir çatışmaya mı girmişti ( silahı yoktu , hiç olmamıştı ) soyguna mı katılmıştı . 
Bir sempatizan olmaktan öteye geçememişti o . 
Mitinglere , yürüyüşlere katılmak , gazete , dergi satmak , bildiri dağıtmak , duvarlara sloganlar yazmak dışında ne yapmıştı ki . 
Ekrem sinirliydi , Hıyar gibi davranma , herkesi toplayacaklar . 
Kaybol ! 
Sen derdini anlatana kadar hem ananı bellerler , hem yıllar geçer . 
Ekrem'e inanmıyor , paniğe kapıldığını düşünüyor . 
Onun adını neden versinler ki ! 
Ne kötü bir beklemekti bu . 
Perdeyi ne zaman aralayıp baksa bomboş bir sokak görüyor . 
Oysa merdivenleri hızla tırmanan ayak sesleri . 
Telefondaki ses KAÇ , demişti . 
Neslihan'dı . 
Bu telefonu da bir daha kullanma ! 
Neler oluyordu ? 
Güm güm kapı . 
Her şey bitmişti işte . 
KAÇ ! 
Nereye kaçacak ? 
Nerede saklanacak ? 
Onu kim koruyacak ? 
Otomatik silahların soğuk demiri göğsünde . 
Camları , yerleri , kapıları sileceğim . 
Kutu kutu plastik boya alıp duvarları boyayacağım . 
İşe yaramaz ne varsa yakacağım . 
Kitaplarım yok , dergilerim de , ben eski çoraplarımı , donlarımı , yakaları eprimiş gömleklerimi , güve yeniği kazaklarımı , paltomu , anılarımı , bitiremediğim resimlerimi ve saçma sapan yazılarla dolu 'anlatmalarım'ı yakacağım . 
Tabaklar alacağım , bardaklar , çatal , kaşık ve mutlaka ayaklı şarap bardağı ... 
O gece bu odada toplanacağız . 
Eskisi gibi toplanacağız , ama hiçbir şey eskisi gibi olmayacak . 
Bu ilkyaz gelecekler ... Mutlaka gelecekler . 
Ağır ağır merdivenleri inip avluya çıkıyor . 
Duvara yaslayıp bıraktığı bisikletine bakıyor . 
Ne kadar da birbirimize benziyoruz . 
Lastiklerin havasını kontrol ediyor . 
Hadi bakalım yaşlı kovboy , diyor , atına atla ve yola çık . 
Önce Yakup'un kahvesine git , her zamanki cam kenarındaki masana otur ve demli küçük bir çay iç . 
Yakup'a seslenirken de iki parmağını arala ; alıştın artık , büyük çaylar içemezsin . 
Bugün sofa kapısını kilitlemiyorum , bundan sonra da kilitlemeyeceğim . 
Elinizi kolunuzu sallaya sallaya girebilirsiniz . 
Güldü . 
Her şeyi size bırakıyorum ; çocukluğum , kardeşim , annem , babam , Mustafa , Mesut , Nesli , ötekiler ... 
Evden çıktı . 
Güneş var , ama aldanmamalı . 
Hava sert . 
Yakup'un kahvesinde üç kişi var . 
Ortadaki varilden bozma soba gürül gürül yanıyor . 
Sigaradan bıyıkları sararmış iki şoför tavla oynuyor . 
Alışkanlıkların verdiği bir bıkkınlık içindeler . 
Pencere kenarına oturuyor . 
İçinde bir hüzün var bugün . 
Bir yerlerden havalanmış kâğıt parçası , süzülerek , kendine yollar çize çize indi . 
Bir kuş yavrusu gibi tuttuğu çay bardağı elinde , öylece bakıyor kâğıt parçasına . 
Bir filmin çok önemli bir karesiymiş gibi izliyor onu . 
Son zamanlarda sık sık oluyor bu , bir yere takılıp kalıyor gözü . 
Bir kedinin ayaklarını izliyor örneğin ya da salına salına uzaklaşan kuyruğunu . 
Kimi de bulutlar tutsak ediyor onu . 
Gökyüzünün doludizgin çılgınlarına yeni adlar takıyor ve yeni işlevlerle donatıyor . 
Kırmızı bir otomobil geçti . 
Kâğıt parçası artık düştüğü yerde durmuyor . 
Nereye savrulduğunu izleyemedi bile ; hızla geçip gitti araç . 
Şimdi de başları önlerinde üç genç kız geçiyor ; eşarplı ve mantolu . 
Karşı kaldırımdaki traktör de gitti . 
Simitçi yok . 
Cadde birden boşaldı , kimse yok . 
Çayı bitiyor . 
Çay dediği ne ki , hepsi üç yudum . 
Yakup'a bakıyor , bugün ilkyaz , diyor , kırlara doğru süreceğim bisikletimi ; ama sözcükleri ulaşamıyor ona . 
Çünkü Yakup kendi havasında ve Şaşı Ramazan'a para üstü veriyor kirli önlüğünü bir yayık gibi sallayarak . 
Göz göze gelseler , Tazeleyim mi abi , diyecek , biliyor . 
Tazeleme Yakup , kalsın . 
Şimdi ben bisikletime atladığım gibi kırlara çıkacağım . 
Paltomun büyük cebinde bir şişe kanyak olacak . 
Tarla sınırlarındaki patikalara gireceğim , iki yanında ya hendek olacak ya da çalılar . 
Param da azalıyor işin kötüsü . 
Şu hamamcının eşarplı , mantolu kadın resmini bitirebilsem ... Ne olursa olsun , yapmalıyım o resmi ; çok mazbut , çok Müslüman . 
Kahveden çıktı . 
Güneş güzeldi . 
Birkaç gün sonra nisan . 
Bıktırıcı kıştan kurtulmuştu artık . 
Bisikletine bindi . 
En iyisi pedallara basmak . 
Daralmış ruh hareket ister . 
Kırlara , tarlalar arasındaki patikalara gidecek . 
Akşam eve dönerken boya alması gerekiyor , birkaç fırça , biraz da gazyağı . 
O resmi mutlaka yapmalı . 
Çok gece düşlerine girdi de , eline fırçayı alacak gücü bulamadı . 
Mesut'u görüyor , dişleri dökülmüş , yüzü sapsarı ve kanlı . 
Akıntıya kapılıp umulmadık bir geceyi bölüştü benimle ve bu kadarla kalsın istedi belki . 
Eda açısından olayın yorumu bu kadar yalın olmalı . 
Ama eğer böyleyse benim için yorumlanması olanaksız bir düşten başka kalan yok geriye şimdi . 
Yok hayır , bu kadar kolay değil biliyorum . 
Onu kollarımda tutarken yalnızlığını , kırılmışlığını , kararsızlıklarını bezginliğini , gereksindiği sevecenlik ve yardımı sezdim . 
Ona baktığımda eksiklerimi , yanılgılarımı gördüm . 
Yatışmış bir acıyı , gerekenden daha uzun zaman taşıdığım eski bir sızıyı yeniden duydum içimde . 
İncitmekten sakınarak , uslandırılmış bir coşkuyla öptüm yüzünü , nedenini bilmediği bir mutsuzluğun koyulttuğu gözlerini , dilsiz ürkek göz kamaştırıcı gövdesini . 
Sessizlikler . 
Benzersiz sorular . 
Taraf tutma ve kayıtsızlıklar . 
Bilinen aldanışlar . 
Hepsi . 
Gitgide daha zor . 
Öyküsüz . 
O gün akşama kadar ne yapacağımı bilmez bir halde dolaştım evin içinde . 
Eda'nın telefon edebileceği umuduyla bekledim . 
Aramadı . 
Akşamüzeri birkaç kadeh içtikten sonra Metin'i aradım . 
Sesi soğuk ve uzaktı . 
Uygunsuz bir zamanda aramış olduğumu düşündüm . 
Belki de Fulya'yla birlikteydi . 
Konuşmamız şöyle gelişti : 
Seni çok tutmayacağım , bana Eda'nın telefon numarasını verebilir misin ? 
Dün gece birlikte olduğunuzu sanıyordum , niye kendisinden almadın ? 
Bu sabah ben uyanmadan gitmiş , not bırakmadan . 
Seni yeniden görmek isteseydi bırakırdı öyle değil mi ? 
Bilmiyorum , belki ... 
Durum umutsuz oğlum . 
Boş ver , üstünde durma . 
Belki daha sonra arar . 
Senden öğüt dilenmiyorum , onun telefon numarasını istiyorum yalnızca . 
Bana bak , onu hiç tanımıyorsun . 
Belki de sana uygun biri değil tamam mı ? 
Hadi üzülme , olur böyle şeyler . 
Numarayı ver . 
Yok bende . 
Aslında senin için böylesi daha iyi , unut gitsin . 
Numarasını söyle . 
Kendinde değilsin ! 
Daha sonra konuşalım . 
İyi geceler ! 
Başlangıçta benden yana olup Eda'yla tanışmamı sağlayan Metin'in şimdi aramızda gelişebilecek herhangi bir yakınlığa tavır alıyormuş gibi davranması ve konuşmamızı telefonu kapatarak bitirmesi çok canımı sıkmıştı . 
Belki de ilişkileri bana söylediğinin ötesindeydi de o gece Eda'nın kalkıp benimle gelmesine bozulmuştu . 
Telefon rehberindeki bütün Sezerlere baktım . 
Melike ya da Eda adına bir kayıt yoktu . 
Bilinmeyen numaralara sordum , hayır , yoktu . 
O gece , bir gece önce onunla olduğum yatakta kendimi budala , beceriksiz ve gülünç duyarak gözümü kırpmadan yattım . 
Yastığımda hâlâ kokusu vardı . 
Bu kokuyla sıcak tenini , eşsiz çıplaklığını yeniden avuçlarımda duyuyordum ve bu yüzden yokluğu öyle somut bir acıyla içimi burkuyordu ki onu ne olursa olsun bulmaya , ondan gelecek her türlü kötülüğe direnmeye ant içtim . 
Yürüyüşü geldi gözümün önüne . 
Hafifçe yaylanır gibi , ama dik , asıl taşıdığı oldukça ağır bir gurur yüküymüşçesine alımlı ve mağrur . 
Duruşunu anımsadım , kayıtsız , gizlice pervasız ama gene de ölçülü . 
Belki de bana olan duyarsızlığı , önemsemezliği , yerime koyacağı bir başka erkek ya da yeğleyebileceği farklı durumların tümünü derin bir aldırışsızlıkla bir yana itmişliğiyle açıklanabilirdi . 
Rasgele karşılaştığı herhangi bir erkektim onun için . 
Bir anlık bir etkilenmeyle seçtiği , mutluluk ya da mutsuzluk beklemeksizin birlikte olmayı deneyip kolayca terk edeceği biri . 
Sabaha karşı biraz dalmışım . 
Uykum , derinliksiz , su yüzeyinde batmamak için çırpınıp durduğum yorucu bir dalgınlıktı . 
Belleğimde Eda'yla ilgili bir sürü görüntü , ses , devinim çelişik , karmakarışık bir aradaydı . 
Onun dün sabah bu yatakta uyandığı ve buradan çıkıp gittiği âna kadar neler düşündüğü , neler duyduğu hem benim için hem de olacaksa geleceğimizi belirlemesi açısından çok önemliydi . 
Oysa ben o âna kadar çok sıradan olasılıklar ve varsayımlar üretmiştim . 
Eda düzeyinde bir kadınla bağdaşmayacak kolay , ucuz yorumlar . 
Yapmam gereken şey herhalde Eda'yı , Eda'nın kendisinde aramak , ona içsel bir yolculuğu göze alarak ulaşmaya çalışmak olmalıydı . 
Bilincimi boşaltmaya , genel geçer yargılardan arındırmaya uğraştım . 
Gergin gövdemi uykulu bir karanlığın içinde hafiflemiş , erimiş duyana kadar bekledim . 
İçimde benden öte ama benden çok başka olmadan yaşamayı sürdüren birinin gözlerini aradım . 
Aynı anda sabah ezanları kulağımın dibinde patlayıverdi . 
Allahü Ekber ! 
Allahü Ekber ! 
ber allahü hü alla ekber ber lahü lahü la ilahe ber lahe lahe ila ekber ber ber ber ... 
Sen de bir zaman şer ile hayrın yol kavşağındaydın cehennem dolmadan yetişeyim diye sabırsızlanıp sen de şer yoluna isteyerek sapmadın mı ey gafil şer yolunu seçenin o yola gitmesine Allah elbet izin verir ki dünya bir imtihan yeridir . 
Ebabiller ve turnalar göğün yeşil kapılarına doğru uçarlar . 
Günler geçer yanlarından , hayırlı perşembeler mübarek cumalar . 
Durmaksızın yorulmaksızın o büyük kapılara doğru kanat çırparlar . 
Neredeyim ? 
Uyuyorsun . 
Yaprak üstünde beyaz bir tırtılsın . 
Bir akarsu gürültülerle üstünden akıyor . 
Koyu bir sıvı içinde karanlıkta diplerdesin . 
Saçlarına çürük ağaç kabukları takılıyor . 
Dilinde yosun tatları . 
Suyun içinde bu kadar hızlı kayarken anımsamak ve bilmek ne kadar zor . 
Neredeyim ? 
Duvarları kaba taştan oyulmuş bir mahzendeydim . 
Bambu koltuklarda oturuyorduk , büyük cam masanın çevresinde . 
Neredeler şimdi , kimdi o ? 
Odandasın , eski odanda , Nedim yok . 
Açık mavi bir yatak örtüsü . 
Beyaz dolap kapakları . 
Eşhedü enla ilahe illallah ! 
Sabah namazı dört rekâttır . 
İki sünnet iki farz . 
Ellerini çenene değecek kadar kaldırır Allahü Ekber dersin sağ elinin avcunu sol elinin üstüne koyar bağlarsın sağ elinin küçük ve başparmaklarıyla sol elinin bileğini tutarak ellerini göğüslerinin üstüne koyarsın sonra ayaklarının arasını dört parmak açarsın . 
Merdivenleri çıkarken koluna giriyor ama sen bu merdivenleri biliyorsun . 
Gülümser Abla'nın kovalarla su döküp yukarıdan aşağı yıkadığı merdivenler bunlar . 
Süpürgesi süpüre süpüre küçülüp sırf sap kalmış . 
Niye o süpürüyor kapıcı süpürür ama işte öyle alışmış zevk alıyor kadın terastan aşağı şakırdayan suların içinde süpürgenin fışırtılı müziğini duymaktan . 
Kocası öleli iki yıl olmadı mı , kuyumcuyla evlenip İzmirlere gitmedi mi ? 
Öyleyse şimdi ne arıyor buralarda ? 
İzmirlerde bir akşamüstü ak saçlı bir adam kapıyı açıyor giriyorsun . 
Hol tavana kadar yığılmış eski gazetelerle dolu . 
Oymalı koltuklar , Hereke halıları , kök maun Fransız konsol eskimişlik toz ve yalnızlık kokusu Ampir masa için ... evet bin sekiz yüzlerdendir karyatid ayaklar bakın figürlerin zarafetine göğüslere bakınız hanım kızım kadın memeleri üç çeşittir elma armut bunlar ah çok heyecanlıyım iki yıldır yalnızım mazbut bir adam ne yapabilir bakın elimi tutun elinizi kalbime koyun bakın kulplar bronzdur ...... özür dilerim zannetmeyin ki ben öyle kaba saba yanlış anladınız ilk kez başıma geliyor efendim ben bir hanım istemeden bu işin incelikleri olmak gerekir fakat sağlığım yerindedir halbuki - fakat genç hanımları severim laf aramızda karım öldü çok yalnızım olmadık zamanlarda ölümü düşünür oldum sizinle bir hafta İsviçre'ye gidelim ... geçen hafta getirdim birini çok da genç fakat ben uyuyunca cüzdanımı alıp güven olmuyor ki üç bin dolar gitti bir kızım var görmüyorum avukattır bir katili sevdi ölümümü bekliyor altmış beş yaşındayım evet fakat sıkıldım efendim bu eşyalardan sıkıldım bakamıyorum çok severdim rahmetliyi zaten son iki yılında hastaydı insan özlüyor kadın özledim kalkıp tuvalete gidiyor önünü ıslatmış geliyor güzelsin diyor seninkiler elma . 
Memelerini tel dolaptaki pirinç tasıyla ölçmüştün . 
Kabarmaya başladılar mı ölçmek gerekir diye duymuştun . 
Büyük tasla ölçersen büyük , fincanla ölçersen küçük olur . 
Pirinç tası ortaydı . 
Dayan bana , diyor . 
İçkiden değil , diyorsun . 
Bu rastlantı ... Her şey çok garip bu gece , sarhoş değilim . 
Dikkat et , dayan korkma . 
Korkmuyorsun . 
Hadi bir kat daha , sana kahve yapacağım . 
Ama çok içmedim . 
Ötesi yoksa öteye gidemezsin bunu biliyorsun . 
Bir gün başkaları da bilip anlayacaklar ne ki iş işten geçmiş olacak . 
Kim başkaları ? 
Başkaları yok . 
Sonsuz bir karışıklık ve sonrasızlık hepsi bu . 
Her şey cam . 
Masanın çevresinde otururken ağızlarımız , dişlerimiz at . 
Kafalar at kafaları . 
Gülüşler at gülüşleri . 
Orada buradaki aynalardan biliyorsun , aynalarda gözlerin yüzün burnun eğri uzun . 
Yelelerin uçuşuyor . 
Donuk kör bir ışık karanlık gerçeğini yakalamış yüzlerce parça halinde camlara vuruyor . 
Yanındaki adam , bana mı gülüyorsun , diye soruyor ama sen Çinli gözlü keçi sakallı felsefeciye gülüyorsun , üstat ikide bir kaş göz ediyor uzaktan ne demek istiyor birlikte çıkalım mı ? 
Peki Tuhfe'yi ne yapacak ? 
Tuğfe mi , Tuğçe mi sarı , çilli , uzun bacaklı siyasi gözlemci : Halkın uluslaşma sürecinde İslamın bütünleştirici işlevinin inkâr edilemeyeceğini ama ... şu anda geliveren bir şiiri okuyor şair şimdi kulağının dibinde : 
... yani İslami hareketin özünde küçük burjuvazinin istek ve beklenti çizgilerinde gelişebilecek bir yenileşmeye kapalı olması ... gökleri yedi kat üzerine yaratan odur onun yaratmasında bir düzensizlik bulamazsın . 
Burcunuz ne , diye soruyor Meltem , dur söyleme ben bileyim , akrepsin değil mi ? 
Hayır , doğru değil , yanıldın . 
Balık ? 
Hayır . 
Ama şekerim asıl önemlisi yükselen burcun . 
Doğduğun saati biliyor musun ? 
Metin piposunu cam küllüğe sertçe vurarak boşaltıyor . 
... hem etnik gruplar hem de yaşama biçimi ve kültürleri toplamı olarak bakıldığında farklılıklar arasında birlikte yaşama geleneği sağlanamamış ve biz - onlar ayrımı ... 
Erkböke soluklanıp bir yudum su içiyor . 
Peki , diye sözü yeniden kapıyor Tuğfe , değişen nedir ? 
Değişen değerler nedir ? 
Bu kızlar cinselliğe en aç ve açık oldukları dönemde hem böyle rahat , toplumsal ölçülere göre kuraldışı ilişkilere doğallıkla giriyorlar hem de mistisizme sapıyorlar . 
Durmadan fal bakıyor , burçlardan , gizil güçlerden medet umuyor , dine imana tarikata , Tanrı'ya hatta cinlere sığınabiliyorlar . 
Bu gençleri kim yarattı peki ? 
Eğer yirmi yıl önce olsaydı bu kızların hepsinin fanatik komünistler olacağından kuşkum yok . 
Hoop yavaş ol , diyor Gülender , kızı dişine göre buldun galiba . 
Kolunu omzuna atıp kendine çekiyor Meltem'i , burnuna bir öpücük konduruyor . 
Çoktandır uzağındayım bu çevrenin , diyor şair , değişen bir şey yok . 
Işıklar geçiyor gözlerinin içinden . 
Sözlerini onaylamanı bekliyor . 
Gülümsüyor , susuyorsun . 
Sinirlerim bozuluyor , diyor Tuğçe , iştahım kesik , uykusuzluk çekiyorum ve çok umutsuzum . 
Elini ver de falına bakayım , diyor Meltem . 
Beni asıl biyoteknoloji alanındaki gelişmeler kaygılandırıyor , diye araya giriyor Metin ama Erkböke Sağlam alıyor sözü gene : Yakın zamana kadar dünya canlılarını daha ileri bir düzeye ulaştırma konusunda geleceğin çok parlak olacağına inanıyordum ama şimdi ? 
Yani tavuklara tek hücre aşamasında yeni genler aşılanmasına tepki duyuyorum , ya korkunç yaratıklar hilkat garibeleri çıkarsa ortaya ? 
Evet , bu değişimin felsefeyi ve şiiri son derece olumsuz etkileyeceğinden kuşkum yok , diye bağlıyor Metin sözü , alayla . 
Ya domatesler , diye bağırıyor Gülender Akça , Tanrım , domateslerin eski tadı yok ve yakında küp biçiminde olacaklar ! 
Domatesler değil toplumdaki çöküntü ve kargaşa ürkütüyor beni , diyor Tuhfe , adamlar iktidar oldular , herkesi aynı torbaya doldurup , dar , akıl dışı bir yaşama biçimine zorluyorlar alttan alta . 
Yarın bir gün ... Şekerim demokrasinin cilveleri bunlar , diyor üstat , önemli olan hoşgörü ve diyalog ... Yani hangi demokrasiyi savunuyorsun , söylesenize niye bu kadar kör ve sığsınız ? 
A , sıktın ama artık , diye azarlıyor Erkböke eski karısını . 
İki kadeh içtin ya cıvıttın ! 
Sen kurtaramazsın kızım bizi ... Kim ben mi ? 
Asıl cıvıtan kim acaba ha ? 
Olup bitenlere bu kadar kayıtsız kalmayı nasıl becerebiliyorsunuz ? 
Hani aydın kimliğiniz nerede ? 
Yobazlar yarın hepimizi kesecekler ! 
Tarafsız kalanları bile ! 
Onlardan olmayan herkesi yakacaklar anlıyor musunuz ? 
Off , gene testerelerle paranoyak ve modası geçmiş laisizm edebiyatına kırdın direksiyonu güzelim , diyor Metin . 
Bence sen bu gözlemcilik işini bırakıp bir tavuk çiftliği kurmalısın , çünkü aklının ermediği kaygan zeminlerde gezinmektesin . 
Her an bir kazaya uğrayabilirsin . 
Sen konuşma , hedefim sen değilsin , sen ananı bile satarsın , diyor Tuhfe . 
Kesin artık , diye bağırıyor Erkböke , tamam , öncelikli tavukların ve domateslerin kurtarılması gerekiyor . 
Haydi , iç rüzgar dalga geçiyoruz , yarasın ! 
Bardağını kaldırıyor . 
Neler yazıyorsunuz , diye soruyor Gülender , Kerim'e . 
Hiçbir şey , daha başlamadım , diyor şair . 
İkimizi yaz , diye üsteliyor öteki , Meltem'in dudaklarından küçük bir öpücük alarak . 
İki feminist kadının romanı , çok moda , sana anlatırım . 
Hayır , hiç ilgilenmiyorum . 
Bilimkurgu ya da kurmaca bir şey dene , diye öğüt veriyor Erkböke , romantizm öldü artık , ayağa düştü , direnenlerin son temsilcisi benim . 
Zaten şiiri bu yüzden bıraktı Kerim , diyor Metin . 
Şiir bırakılmaz , diye karşı çıkıyor üstat , o seni bırakır . 
Evet , o beni bıraktı , diyor Kerim , hiç direnmedim . 
Çekti gitti . 
Oğlum baksana , diye sesleniyor , felsefeci garsona . 
Nerede benim içkim yahu ? 
Sesi iniltili , biraz küflü , çok nemli ve gizlice buyurgan . 
Riske girmiyor , kimseyi sevmiyor , sevdikleri değil alışkanlıkları var . 
Yazmak yalnızlıktır , buyuruyor , kendini bağışlamaktır , yavaşça intihar etmektir . 
Bakıyorum da şimdi eline kalemi alan yazarım diye ortaya çıkıveriyor , bu ne bolluk böyle yahu , kolay mı yazmak ? 
Sen düşündün mü hiç ? 
İstedin mi yazmayı , aklına geldi mi ? 
Bir gün kendini gerçek anlamda esirgememeyi öğrenirsen belki denersin . 
Günler çabuk geçiyor . 
Günlerin , böyle gecelerin sıkıntısı siniyor yüzüne . 
Konuşmak istemiyorsun . 
Hiç istemiyorsun . 
Yazmak kolay mı ? 
Uyuyamıyorsun . 
Kolunu kaldırıp saatini görmeye çalışıyorsun . 
Altı . 
Gövden boş , kof . 
Yüzünü yastığa gömüyorsun . 
Sürüp giden ezanlar , akıp geçen sabahlar alıp götürmesinler diye saklıyorsun . 
Bu kabir azapları , bu ölü yıkayıcılar , bu cennetler cehennemler , ödünç günler sabah öğlen ikindi yatsılar , sabah akşam sabahlar . 
Ne kadar yorgunsun ... 
Eski odan . 
Tek pencereli . 
Perdenin aralığından sızan gün ışığı incecik bir çizgi halinde yere , halının üstüne uzanırken açlıkla kemirip oyuyor içerinin karanlığını . 
Yatağa yapışık gövdeni duyuyorsun . 
Omuzlarını , kalçalarını , bacaklarını yeniden . 
Usulca yukarı kaydırıyorsun kendini . 
Görüyorsun , Kerim'in uzun biçimli , bir erkek için oldukça narin sayılabilecek kolu üstünde . 
Eli belinin oyuntusundan sarkıyor savunmasız . 
Seni kavrayışını , dudaklarının yumuşaklığını anımsıyorsun , ürperiyorsun . 
Ne tiksinti ne özlem . 
Panik belki ya da öylesine bir üşüme sabahın serinliğinden . 
Örtünün altında yüzükoyun , dümdüz uyuyor . 
Yastığın üstünde kumral bir baş , çıplak , güneş yanığı omuzlar . 
Yüzü öte yana dönük . 
Uzunca saçları yumuşak , dalgalı . 
Neler olabilir ? 
Hiç . 
Birazdan kalkıp gidersin , gider unutursun . 
Mavi perdeler odayı grimsi bir ışığa boğarak hızla aydınlanıyor . 
Dolabın yanında eski bir şifonyer , pencere önünde eski bir koltuk . 
Bir yılgınlık , önemsemezlik , inançsızlık var sesinde sanki . 
Mutsuz , üzgün gibi . 
Ekber'le kavga mı ettiler yoksa ? 
Birliktelikleri sona mı erdi ? 
Son günlerde oldukça verimsiz olduğumdan yakınıyorum ona . 
Bir süre dışarı çıkmamamı öğütlüyor . 
Romanımı bitirip çıktığımda her bakımdan iyi , huzur içinde olacakmışım . 
Eda sözünde durmuyor , yardımcı olmuyor bana , ne yapabilirim bilmiyorum , diyorum . 
Bugün onunla buluşacaktık ama henüz aramadı . 
Bence Eda'dan umudunu kes , ne yazacaksan yaz bitir artık , onun işi başından aşkın , sana zaman ayıracak durumda değil , diyor . 
Yaşanmış bir aşk romanı olmalı bu , onsuz nasıl sürdürebilirim ki ? 
Açık söyleyeyim aşk romanından başka her şeye benziyor yazmakta olduğun roman , diyor , küçük bir gülümsemeyle . 
Ama boş ver . 
En güzel aşk yalnızca düşlenebilendir belki de . 
Eminim sen de böyle düşünüyorsundur . 
Bir an , Eda yerine onu seçmeliydim belki de diye geçiyor içimden . 
Öğleye doğru , umudumu bütünüyle yitirdiğim anda telefon ediyor Eda . 
Acelesi varmış gibi kısa , sakınarak konuşuyor benimle . 
Akşamüzeri Haydarpaşa Garı'nda buluşmaya karar veriyoruz . 
Yenileniyorum birden , yıkanıp giyinmek için gereken gücü ancak bundan sonra bulabiliyorum kendimde . 
Bu akşam belki de yeni bir pencere açılacak yaşamıma , diye düşünüyorum ama kulağımda kalan isteksiz sesi ona ilişkin tüm umutlarımı zedeliyor şimdiden . 
Trenden inip park yerine yürürken Eda'yı , orada küçük , kırmızı Golf arabasının yanında ayakta durmuş , dalgınlıkla denize , martılara bakarken görüyorum . 
Koyu yeşil , kısa kollu , uzun etekli bir giysi var üstünde . 
Yaklaşıp elini sıkıyorum . 
Saçlarını gelişigüzel , umursamazca toplamış ensesinde . 
O kadar güzel ki bir an elimi kolumu bağlayan bir korkuyla ona sahip olabilmek için şimdiye kadar aramızda geçenlerden çok daha fazlasını yaratmak zorunda olduğunu seziyorum . 
Umutsuzca , kaçırılmış bir fırsata yanar gibi bakıyorum güzelliğine . 
Ne verebilirim ona ? 
Bende olandan daha fazla ne ? 
Ne kadar güzel değil mi ? diyor , gözlerini günbatımına sonra yeniden bana çevirirken . 
Güneş , denizin üstünde iri bir ışık topu olarak alçalıyor suları altın rengine boyayarak . 
Bir tekne , bir gemi geçiyor uzaklardan ağırca . 
Kayıtsız duruşundan , akşamın eflatun ışığı içinde eriyip buğulanan gözlerinden , güçlükle kopuyorum . 
Keskin bir hüzünle yeniden , ona asla umduğum ve beklediğim kadar yakın olamayacağım , sessizliğine giremeyeceğim duygusuyla sarsılıyorum . 
Bana iyi davran , diyorum , birdenbire . 
Kendimi senin yanında öylesine beceriksiz hissediyorum ki . 
Ama neden ? diye soruyor şaşırarak . 
Çok heyecanlıyım . 
İki gündür telefonunu bekliyorum ve şu anda yanında olduğuma inanmakla inanmamak arasında gidip geliyorum . 
Hadi gidelim , diyor anlamamış ama kabullenmiş bir dönüşle . 
Üsküdar'a doğru sürüyor arabayı . 
Direksiyonu tutan ellerine , incecik bileklerine bakıyorum . 
Nedim'in onları betimleyişi geliyor aklıma . 
Yüzü tatlı , dingin . 
Belli belirsiz bir gülümseme var dudaklarında . 
Radyoyu açıyor . 
Aramakta geciktim , haklısın , diyor yola bakarak . 
Aslına bakarsan hiç buluşamayacaktık . 
Bu gece Güzelsu'ya gitmem gerekiyordu ama ne kadar üzüleceğini bildiğimden yarına erteledim yolculuğumu . 
Annem ölüyor ... 
Çok üzüldüm , bilemezdim tabii ... 
Telefonda söyleseydim ve çekip gitseydim inanmazdın belki de . 
Çok kuşkucusun . 
Ama gerçek bu . 
Nedense bir annen olduğunu hiç düşünmemişim ... Seni hep tek başına , yalın , yani ... 
Dün gece babam telefon etti ve annemin ağırlaştığını , beni yanında istediğini söyledi . 
Bir yıldır hasta annem . 
Umutsuz . 
İki ay önce hastaneden eve çıkmıştı . 
Onu en son dokuz ay kadar önce , İstanbul'a geldiğinde görmüştüm . 
Hastalığının oldukça gecikmiş bir evresinde olduğu buradaki incelemeler ve ameliyat sonucunda anlaşılmıştı . 
Ölümü beklemek üzere evine , kasabaya döndü geçen ekim ayında . 
İlgisizliğim seni şaşırtabilir ama üvey babamı görmek istemediğim için yıllardır o eve gitmiyorum . 
Anneme çok bağlı olduğumu da söyleyemem ayrıca . 
Gene de ölürken başında olmayı görev sayıyorum . 
Tabii ben gidene kadar ölmezse ... 
Kayıtsızlığı donduruyor beni bir an . 
Yarın sabah mı gideceksin ? diye soruyorum . 
Akşam . 
Gündüz yolculuğunu hiç sevmem . 
Ne zaman döneceğin belli değil tabii . 
Değil . 
Dükkânla dayım ilgilenecek . 
Uzun sürmez umarım . 
Evet , çünkü ben de bekleyeceğim seni . 
Sen olmadan yazmayı sürdüremem . 
Beklememelisin . 
Sana bilmediğin ne anlatacağım ki ? 
Ayrıca kendi oluşumumla ilgili herhangi bir kuramım yok ve senin öngöreceğin biçimde var olmak bana daha heyecan verici görünüyor . 
Hiçbir karşı çıkışın , suçlamanın ve kuşkunun söz konusu olmayacağı sınırsız bir özgürlüğe sahip olacaksın beni yeniden ve eminim gerçekte olduğundan daha gerçek ve ilginç biri olarak yaratırken . 
Beni durmadan düş kırıklığına uğratmaktan hoşlandığını düşünüyorum çoğu zaman . 
Söz vermiştin bana ! 
Hiçbir konuda söz vermedim sana . 
İtiraf ediyorum , senden korkuyorum ! 
Ben de korkuyorum kendimden . 
Daha birçok şeyden , yolun bir yanından öte yanına geçmekten , başkalarıyla aynı yöne yürür görünmekten , yinelemelerden , asılsız öykülerden , söylentilerden ve insan oyunlarından korkuyorum . 
Üstünkörü bildiğimden ne kadar başka birisin bu akşam . 
Aslında kim olduğunu nasıl öğreneceğim ? 
Bilmiyorum . 
Ama şimdi düşünüyorum da aslında ... aslım yok . 
Eski bir fotoğrafın negatifiyim ben yalnızca . 
Salacak'ta bir balık lokantasına götürüyor beni . 
Açık havada denize doğru oturuyoruz karşılıklı . 
Gökyüzü koyu maviden laciverde dönüyor ağırca . 
Karşı kıyı ışıklar içinde . 
Yiyecek ve içeceklerimizi seçiyoruz . 
Kısa bir süre gündelik , sıradan şeyler konuşuyoruz . 
İyi bir yer burası , sahibini tanıyor , konuklarını sık sık getiriyor . 
Evet , ben de seviyorum , bir kez , çok oluyor , ne zamandı bilmiyorum ... Ama o geceyi düşündüğümde art arda silik görüntüler ... geçiyorum . 
Yazmayı niye böyle tutkuyla istiyorsun söylesene ? diyor birdenbire . 
Işık elmas tozları serpiyor çıplak boynuna , göğsüne . 
Yeşil bir vazoda beyaz iri bir manolya yüzü ve ne zaman , nasıl ulaştığı anlaşılmaz kararlı ve inandırıcı bir dinginlikle dolu sesi . 
Oyun ya da kayıtsızlık değil , dinginliği . 
Görmüş geçirmişlik daha çok . 
Sık sık ben de sordum bunu kendime , diyorum . 
Ama anlaşılır bir yanıt bulamıyorum . 
Toprağın tohumu itmesi gibi bir şey bu sanki . 
Hayır , anlatamıyorum . 
Yazmak ölü bir edim bazen ve çoğunlukla anlam dolu büyük bir olanaksızlık . 
Sözcüklerle oynayarak umutsuzca parçalara ayırmaya çalışıyorum duyduğum korkuyu . 
Sınırlı , daracık şimdiki zamanın içinden bakarak kendime ve meraklısına olmayacak öyküler anlatmaya uğraşıyorum . 
Yalanlar söylüyorum , masallar uyduruyorum . 
Dürüst olmak gerekirse beceriksizliğim yüzünden kendimi ve başkalarını büsbütün anlaşılmaz kılıyorum . 
Ne kalabalığa karışmayı ne de alkışlanmayı özlüyorum utancımdan . 
Öyleyse neden ? 
Eda'yı yedi yaşında koltuğunun altında kitabı Kuran kursuna giderken , tozlu bir sokakta sek sek oynarken , üvey babasından yediği tokat yüzünden küf kokan bir mutfakta ağlarken , ve ilk kez giydiği topuklu pabuçlarla yaylanarak yürürken görmeye çalışıyorum . 
Onun on , on beş , on sekiz yaşlarında nasıl olduğunu , dünyaya nasıl baktığını ve nasıl olgunlaştığını düşlemeye çalışıyorum . 
Ama o kasabalı kızdan karşımdaki kadına uzanan yolu göremiyorum bir türlü . 
Bu kadını elimden geldiğince mantıklı bir biçimde var etmeye uğraşıyorum ama başlangıç noktasını bulamıyorum . 
Duygusal olarak öylesine uzaktan bakıyor ki bana ve o kadar yakınımda duruyor ki göremiyorum yüzünü . 
Biraz uzağa çekilmeliyim belki , o zaman anlarım neyin nasıl olduğunu . 
Bakışından , baş aşağı duruşundan , gölgesini çiğneme biçiminden anlarım . 
Niye ben ? diye soruyor . 
Niye beni seçtin ? 
Seni seviyorum , diyorum , korkusuzca bakarak ona . 
Sevmeyi istiyorsun , diye düzeltiyor . 
Yalnızca bir beklenti bu . 
Öyle olsa bile sonuç değişmeyecek , çünkü seni yaratırken kendimi de yeniden var edebilmeyi umuyorum Eda . 
Bunu Nedimin kaybolduğu gece , seninle Ekber ve Aysevim'in yanında konuştuğumuz gece anladım ve çok şaşırdım , diyor . 
Çatalını tabağının içine bırakıyor dalgınca . 
O gece uyuyamadım , sabaha kadar düşündüm . 
Yorgundum . 
Derinlemesine düşünmek için gereken canlılık yokmuş üstümde ama gene de yeterince uyanıktım . 
Yatağımdan kalktım , dışarı çıkıp yaz gecesinin uyarıcı serinliğinde Aysevim'in balkonunda oturdum . 
Havada tuzlu , nemli bir sıcaklık vardı . 
Bir uykudan uyanmış da gördüğüm düşü anımsamaya çalışıyormuşum gibi kayıp , boşlukta , yaşamın dışında duyuyordum kendimi . 
Biraz sarhoştum belki , başım dönüyordu . 
Gece gizli bir ışıkla , aydınlık , parlaktı . 
Yaz göğünde yıldızlar belli belirsizdi bu yüzden . 
Küçük bir çocukken nasıl olduğumu anımsadım , başımı göğe kaldırıp boynum tutulana kadar gökyüzüne baktığımı , kayan yıldızlara nasıl sevindiğimi ve dileklerimi ... 
Susuyor birden . 
İçkisinden bir yudum alıyor . 
Anlat , diyorum n'olur ... O kadar içtensin ki ... 
Anlatabilmek çok zor şimdi . 
O düşler çağımın buruk tatları sonraki günlerin , ayların ve yılların ağırlığı altında ezilip kayboldu . 
Unutuldu . 
Hiçbirini tanımlayamam şimdi , yorumlar yapabilirim yalnızca , betimleyemem . 
Anneannemin bahçesindeki çileklerin kokusunu nasıl anlatabilirim neye benzeterek tanımlayabilirim bilmiyorum . 
Bunları içimde duyuyorum , o kadar . 
Gülümsüyor . 
Şimdiki ben oluncaya kadar kimler olduğumu ve yarın kim olacağımı sordum o gece kendime asıl ... 
İlk kez birlikte olduğumuz geceyi anımsıyor musun ? diye soruyorum . 
O gece birbirimizi daha önceden tanıdığımızı sanmıştık . 
Hiç kuşkum yok ben seni çok uzun zamandır , belki de görmeden çok öncesinden seviyorum . 
Çünkü bazen insan içinde birini taşır , bilmediği birini onu gördüğünde yaşamı boyunca sevdiği insan olduğunu anlayıverir . 
Ah , sen ! 
Hayır , beni buna inandıramazsın . 
Gerçek yaşamda böyle şeyler olmaz . 
Ama içimizde birçok başka insanı taşıdığımız doğrudur belki . 
Bardaklarımızı birbirine değdiriyoruz . 
Dinle , diyor , hep sözümü kesiyorsun , ne anlatıyordum ? 
Evet , orada oturdum ve yaşamımı düşündüm . 
Bana hep çok sıradan , nasıl olması gerekiyorduysa öyle , belki şanssızlıklardan uzak değil , ama başlangıç noktasına bakıldığında kaçınılmaz biçimde olağan görünen yaşamımı . 
Bu dünyada biriydim , bu dünyaya gelmenin bedelini ödemiş biri ve öykümde seni çeken neydi anlayamıyordum bir türlü . 
Durup dururken bir roman kahramanı olarak seçilmiş olmak anlamını henüz tam olarak kavrayabildiğim bir durum değildi . 
Ayrıca bu seçilmişliğin bana yükleyeceği sorumluluktan ürktüğüm için huzursuz ve sinirliydim . 
Eğer biri ben bilmeden yazabilseydi beni , aldırmazdım buna , oysa düpedüz katılmam , öyküyü yönlendirmem hatta yazarla yakın ilişki içine girmem bekleniyordu benden şimdi . 
Gizlerimi ortaya dökmem , sözcüklere yüklemem , unuttuğum ve unutmayı beceremeyip gömdüğüm birçok anıyı deşmem , şimdiki zamanla geçmişim arasında köprü kurmam gerekiyordu . 
Açıkça söylemesen de gözlerinde durulup kalmış o yitmişlik ifadesiyle bana bakarken bunu ne çok istediğini görüyordum yüzünde . 
Sana döndüğümde , belleğimde birikmiş acıların , oraya girerlerken belki de pek fark etmediğim ya da şimdi bana öyle gelen , dibe çökmüş bütün acıların yeniden gerçek renk , koku ve biçimleriyle içimde canlandıklarını duyuyordum . 
Yaşamımın uzun , yaşadığımı sandığım süreden daha uzun olduğunu sanıyordum . 
Ah , ama çok uzattım . 
Kısaca , sessizliğimi bana bırak . 
Sana yardım edemem . 
Sıkılmış gibi susup karşı kıyıya bakıyor uzun uzun . 
Lütfen , diyorum yalvararak , yapma , beni böyle bırakma . 
Bu oyuna katılamam , diyor kararlı bir sesle . 
Eğer romanının kadın kahramanı ille de Eda olacaksa Nedim'in yazdıklarını bir daha oku ve yeniden kendi içine dön . 
İzini süreceğin bütün ipuçları var o öyküde , gerçekçi ol . 
Daha az yalanla daha doğrudan anlat sevdiğin ya da sevmek istediğin kadını . 
Ben olsa olsa seni yanlış yollara , asıl gerçeğin sulanıp yumuşadığı batak yerlere götürürüm . 
Kalkalım mı ? 
Seni merkeze bırakabilirim . 
Çok erken daha , diyorum . 
Hem evini görmeyi çok istiyorum . 
Peki , diyor . 
Gece uzun . 
Onu kararından caydırabilmek için biraz daha zamanım var . 
Umudum anlaşılmazlığından doğuyor biraz da . 
Ne zaman ne yapacağı belli olmayan bir kadınla birlikteyim . 
Ama bu kanıya Nedim'in yazdıkları yüzünden mi vardım bilmiyorum . 
Gecenin başından bu yana su gibi duru Eda çünkü . 
Arabaya binip yola koyulduğumuzda bir süre susuyoruz . 
Radyoda , İngilizce bir şarkıda eski bir sevgiliyi yakalanamayacak kadar hafif , uçucu duygular içinde anımsadığını söylüyor bir kadın . 
Sözler güzel ama müzik tekdüze , hiçbir şey anlatmıyor . 
Nedim'in günlüğünü duygusallığa kapılmamaya çalışarak , tarafsız kalarak okumaya çalıştım , diyor Eda . 
Ne düşündüğünü merak ediyorum ... 
Onu tanımakta güçlük çektim . 
Çünkü olduğu değil , olmak istediği kişiyi anlatmış . 
İtiraflardan çok gizlenmelerle dolu o günlük . 
Yazdıklarının gerçek olmadığını mı söylüyorsun yani ? 
Sayıklamaları belli gerçeklere dayanıyor kuşkusuz . 
Önemli olan gerçeği algılama biçimi . 
Peşine düştüğü ben uğruna taktığı maskenin ardına gizlenmesi . 
Bu işi o kadar ileri götürüyor ki sonunda gülünç oluyor . 
Maskesi yüzünden sarkarak dolaşıyor ortalıkta ve inandırıcılığını yitiriyor . 
Ama insan mutsuzken doğru ve sağlıklı düşünemez ve bildiğini sandığı hiçbir şeyden emin olamaz . 
Nedim seninle ilgili o kadar karmaşık duygular içinde ki olaylara , insanlara ve kendisine bakışı çarpılıp değişime uğruyor ister istemez . 
Bunu bile bile yaptığını düşünüyorum ben . 
Gerçeklerin rahatsız edici yanlarını yadsıyıp çarpıtmış . 
Düşsel bir evren yaratmış kendine . 
Evet , belki ama başka türlü nasıl yazabilirdi ? 
Söyler misin , hiç etkilenmedin mi yazdıklarından ? 
Tersine , çok etkilendim . 
Bütününe baktığımda maskenin ardından gerçek yüzü görünüyor çünkü . 
Beklenti , pişmanlık ve bölünmelerle oluşmuş bir Nedim . 
Sonra kendisini toparlayıp bir araya getirecek bir gövde aramış ama ona çok bol gelmiş girdiği kalıp . 
Üstünden dökülüyor . 
Bu kesinlikle benim sevdiğim adam değil . 
Kolay değildi . 
Seninle birlikte yaşadığı son derece yıpratıcı süreci anlatıyor Nedim . 
Bir değerlendirme , anlama çabası bu . 
Yürekli bir arayış ... 
Geçmişimize şimdiki zamanın ışığında baktığımızda yepyeni bir bilinçle görürüz her şeyi . 
Bugün dünü yeniden yorumlar ama aynı biçimde anımsayamayız olanları . 
Zaman içindeki yolculuğumuzda uğradığımız değişim büyük ölçüde yeniden yazar geçmişi çünkü . 
Şunu söylemek istiyorum , sana geçmişimi anlattığımda gerçek bugünümün gerçeği olacak çünkü yaşadıklarımın içinde değilim artık . 
Tersine olaylar içimde bir yerlerde , belleğimde ... 
Evet ama böylece geçmişte olduğundan daha kapsamlı bir gerçeklik anlayışına varabilir insan . 
Yanıt vermiyor . 
Sessizce sürüyor arabayı . 
Saate göz atıyorum . 
Yirmi iki on . 
Yüzünün yandan görünümüne bakıyorum ve bu ânı daha önceden de yaşadığım duygusuna kapılıyorum . 
Kırmızı ışıkta durduğunda uzanıp elini okşadığımı , dönüp bana sevecenlikle gülümsediğini . 
Sonsuzluk içinde bir zamanlar şu anda olduğumuzdan çok daha yakın olduğumuzu ... 
Mühürdar'da bir sokakta uygun bir yer bulup arabayı park ediyor ustalıkla . 
İniyoruz . 
Biraz yürüyüp iki katlı eski bir evin önünde duruyoruz . 
Ahşap dış cephe kaplaması yenilenmiş evin . 
Kapıyı açıyor . 
Işığı yaktığında çok geniş bir salonda buluyorum kendimi . 
Ne kadar güzel bir yer burası , diye söyleniyorum şaşkınlıkla . 
Bir zamanlar taşlıkmış burası , diyor . 
Sonra antikacı dükkânı oldu . 
Şimdi de benim salonum . 
Hoşnut gülümsüyor . 
Gidip bir pencere açıyor . 
Kanallarla ilgili bir anlatı yazacaktım . 
Kuzey Denizi kıyısında , o deniz düzeyinden alçakta yer alan eski kentin sokaklarının pek çoğunun birbirine koşut ya da birbirini kesen - birbirleriyle birleşen - kanallardan oluştuğunu gördüğümde , karar vermiştim buna . 
Eski kent , denize göre içerlek bir yerde , doldurulmuş toprakların gerisinde , kanallarla ve oldukça geniş bir körfezle bağlanıyordu denize , ama gene de bir kıyı kenti , sularla dolu bir kent , daha açık bir tanım getirilmek istenirse , aslında bütün bütüne bir kanallar kentiydi aslında . 
Kanallar ... kanallar ... kanallar ... Düzene sokulmuş , fakat üzerinde motorla dolaşılırken açık denize çıkıldığı izlenimini veren körfezin , kıyısında doklarla liman bulunan iç suların , suların üzerinden geçen tren yollarının iki yanını da çevreleyen iç göllerin yanından başlayan , onlarla birleşen , bir cetvelle çizilmiş gibi düz , ama kentin içlerine giren , bütün kentin caddelerini , sokaklarını birbirine bağlayan , sokak kaldırımlarının kıyısında bir rıhtım gibi yeraldığı , üzerlerinden sayısız köprülerle geçilen kanallar ... Bütün bir kentin temel özelliği değil , ta kendisi olan kanallar ... Büsbütün bir kanallar kenti . 
Açık , sonsuz , dalgalı Kuzey Denizini , çok eski , düz toprak parçaları olan Waddeneilanden denilen bir dizi ada durduruyor ; bu adaların ardında Waddenzee adı verilen , denizin bir parçası olan büyük bir göl yer alıyor ; deniz , o durdurulduğu topraklardan - üzerinden kilometrelerce uzunlukta bir köprünün ve demiryolunun geçtiği - Zuider Zee denilen büyük bir göle kavuşuyor ; kent de bu koskocaman iç denizin diplerinde , nehirlerin , göllerin , kanalların , adaların arasında , önce denizin dalgalarının taşıdığı kumlarla doldurulmuş , sonra da sayısız , kanallar yapılarak biçim verilmiş derin bir kuytulukta yer alıyor . 
Üstü madenî bir çatıyla kapalı peronların düzlüğüne inen , oradan da merkez tren istasyonunun geniş tavanlı , mağazalarla , çeşitli gişeler dolu , birçok bölüme ayrılmış kalabalığına çıkan yolcu , vagonunun istasyonda duracağı an'a kadar , trenin birçok su yollarının , geniş kanalların yakınından geçtiğini fark etmiştir , ama bu büyük istasyonun , limanda iki su arasında duran , incecik bir kara parçası üzerinde inşa edilmiş olduğunu fark etmemiştir . 
Elbette bu kente ilk defa gelen bir yolcu . 
Orada ne aradığını kesin olarak bilmeyen , belirsiz bir çağrının izini sürerek , hiç bilmediği , çıkış yolunu hiç bilmediği bir labirente ulaştığı sanrısına yakalanan yolcu . 
Kuşkusuz bilebildiği dillerde günlük isteklerini anlatabilecek orada , ama günler boyu da bilmediği bir dil ortamında açık gözlerle dolaşıp duracak . 
Hayır yarı uykulu gibi değil ; daldığı düşler , onu izleyen geçmiş , bir yığın belirsiz isteğin simgeler biçiminde görünüp yitmesi ardından , yaşadığı , dikkatinin çok uyanık olduğu saatler var onun . 
Ama kuşkusuz yarı sağır gibi dolaşacak burada . 
Kentin uğultusuyla ikide bir uyanan , sonra gene kendi içine çekilen bir yarı sağır . 
Ayrıksılığı fark edilmeyen bir kendi içine kapalı . 
Kimseye benzemeyen , bu tek başınalığı da , bu kentte , başkalarınca her zaman anlaşılmayacak olan , ama burada kendi kendiyle baş başa kalan , kendini , en çok kendini duyacak olan biri . 
Şu paraları değiştirmenizi rica ederim . 
Camın ardındaki kız uzattığım paraları alıyor . 
Küçük hesap makinesinde birkaç sayıyı birbiriyle çarpıyor , bölüyor . 
Sonra da hesabı gösteren bir yazıyla mavi , yeşil , kırmızı renkleri göz alan yerel paraları uzatıyor . 
Teşekkür ederim . 
Bir şey değil . 
Akşamüzeri vakti . 
Ortalık biraz sonra kararacak . 
İstasyonun kaynaşan kalabalığı , gazete ve dergilerle dolup taşan dükkânlar , alış veriş merkezleri , kahveler ... insana bu istasyonda yaşasa hiçbir zaman sıkılmayacağı , her çeşit bunaltıyı bir yana atacağı duygusunu veriyor . 
İstasyonun açık , büyük kapılarının birinden , öndeki sokakta duran taksiler görünüyor . 
Ama bir taksi bulmadan önce , telefon etmem , bir gün önce , başka bir kentten telefon ettiğim bayana geldiğimi bildirmem gerekiyor . 
Bu , cıvıl cıvıl istasyonda telefon bulmak hiç de zor değil . 
Telefonlar da bozuk parayla çalışıyor . 
Madam Kuve , dün sözleştiğimiz gibi beni evinde bekliyor . 
Burada kalacağım evi o gösterecek bana . 
Sizi bir gün acele ettirdim , diyor . 
Gerçekten yarın müzede çalışacağım . 
Bu saatlerde de evde olmayacağım . 
Arkadaşlarla toplantımız var . 
Hiç ziyanı yok Madam Kuve . 
Belki de daha iyi oldu . 
Ben şimdi bir taksiyle geliyorum . 
Taksiye , kapıyı açıp oturmadan önce , valizimi bagaja yerleştiren şoföre : 
Okeghem , diyorum . 
O bir an düşünüyor . 
Sonra öteki şoför arkadaşına dönüyor . 
Neresi bu ? 
Conelis Kruseman Straat'ın sonunda . 
Ha , orası mı ? 
Şimdi anladım . 
Çok da geniş olmayan anacaddelerden , tramvayların yanı sıra gidiyoruz . 
Birçok köprüler geçiyoruz , kanalları izliyoruz . 
Tramvay yolundan biraz sağa dönen şoför , sonunda : 
İşte burası , diyor . 
Bavulumu bagajdan çıkararak kaldırımın üzerine koyuyor . 
Madam Kuve'nin iki katlı evinde biraz oturduktan sonra , ortasında bir yemek masasının bulunduğu salondan sokak kapısına inen merdivenlere yönelmeden önce : 
İlginize çok teşekkürler Madam Kuve . 
Anahtarı aldım . 
Şimdi bir taksiyle evi bulabilirim sanırım . 
Taksiyle gidilecek kadar uzak değil , dedi Madam Kuve . 
Ben sizi götüreceğim . 
Yetmiş yaşına yaklaşan , toplu , açık renk saçlı bir kadındı . 
Sanat tarihi ya da eski yapıtların yenilenmesiyle uğraşmıştı . 
Belki de Ulusal Müzedeki işinden emekli olmuştu , ama orayla ilgisini sürdürüyordu . 
Madam Kuve kapıyı açtı ; tam gecenin karanlığı haline dönüşmemiş olan gri akşam vaktinin belirsiz ışığıyla parlayan parke döşeli caddeye çıktınız ; tramvay yolunun karşı tarafındaki sokağa saptınız . 
Okeghem'in devamıydı bu sokak , çoğunlukla iki ya da üç katlı evlerle çevriliydi , kendisinden daha geniş olan bir rıhtıma çıkıyordu . 
Sokak levhalarına bakmak istiyordum , ama bütün bu sokak , rıhtım isimleri akılda kalacak gibi değildi . 
Kanalın yeşilimtırak , durgun yüzüne baktım . 
Sulara baktığımı gören Madam Kuve : 
Sularımız pek çoktur , dedi . 
Biliyordum , ama hiç bu kadar çok olduğunu sanmıyordum . 
Hemen hemen her sokağın ortasında bir kanal yer alıyor . 
Hepsi birbirine bağlıdır . 
Sonbahardı , kış yaklaşıyordu , ama henüz soğuklar bastırmamıştı ; rutubetli bir ılıklık uçuşuyordu havada . 
Kanal kıyısındaki evler ışıklarını yakmaya başlamışlardı . 
Madam Kuve ile birlikte bir köprünün üzerinden geçtik ; kentin dışına yakın olduğu anlaşılan , oldukça geniş bir caddenin kaldırımlarında yürümeye başladık . 
Olympia Weg bu sokağın adı . 
Şu bildiğiniz olimpiyatlar yani . 
Bu caddenin ortasında artık bir kanal yok . 
İlerideki büyük stadyuma varıyor . 
Şu gördüğünüz ağaçlıklı alandan - sağdaki - tramvaylar kalkar . 
Oradan kentin her tarafına gidebilirsiniz . 
Merkeze gitmek için 6 no . lu tramvaya binin . 
Şu sağdaki mağazada yiyecek her şey satılıyor . 
Sabahın dördüne kadar açıktır . 
Bu gece açılan mağazalar yeni moda oldu . 
Tabii fıyatları biraz pahalı . 
İşte , şu içerlek köşedeki evde kalacaksınız . 
Birinci katta . 
Alana , caddeye bakıyor , altımızdaki dükkânlar gecenin sekizinde kapanır ; onlardan alışveriş etmek daha elverişlidir . 
Evde yalnız kaldığımda evin önündeki küçük alana , önümde uzanan caddeye , ileriye , tramvayların kalktığı biraz ilerideki ağaçlıklı yöreye baktım ; orada bir mezarlığın yüksekçe duvarları görünüyordu , ama mezarlığın içindeki ağaçları , taşları , kamelyaları yüksekçe olan bazı mezarların üst bölümleri de görülebiliyordu . 
Caddeden geçen otomobiller vardı . 
Tramvay durağının çevresi de kalabalık değildi . 
Pencerenin önündeki küçük genişliği , onu çevreleyen dükkânların ışıkları aydınlatıyordu . 
Güçlü ışıklardı bunlar . 
İçim bomboştu . 
Ana'yı hemen bu geceden başlayarak arayıp aramayacağımı düşündüm . 
İçimi sarsan , bastıramadığım bir tutkuyla karışan kaygı da olsa bekleyecektim . 
Mutfaktaki viskiden birkaç kadeh içtikten sonra , buradan , karşıdan , ağaçların altından kalkan , gecenin içinde yol alan boş tramvaylardan birine binecektim . 
Üzerinde ışıkların belirsiz gölgelerinin yankılandığı dört katlı eski evler ... Gecenin gölgesinin vurduğu durgun su kanalları ... Kanallara saçlarını uzatmış karaltılar olarak top top görülen ağaçlar ... Üzerine bastığım , tramvayın tahta döşemeleri gibi bomboş içim . 
Kentin elimdeki haritasına bakınca ; bu oturduğum yerin de kanallarla çevrili ama kentin merkez kesimlerinden daha büyük bir ada olduğunu anlıyorum . 
Dün gecenin ılık sisi içinde üzerindeki köprüden geçtiğim Noorder Amstel'den sonra , bu bölgeyi güneyden Zuider Amstel Kanaal çeviriyor . 
Kentin güney kesimindeyim . 
Güneydeki tren istasyonuna gitmek için Zuider Amstel Kanaal'ın üzerindeki köprülerin birinden geçmem gerekecek . 
Dün gece yağan yağmurdan sonra , şimdi sabahleyin , sokağa bakan pencerelerin önünde dururken , alçalmış bulutların ardından görünmek isteyen donuk güneşin sokağa vuran ışığına bakıyorum . 
Yerdeki küçük su birikintilerinin üzerinde hafif bir parıltı yaratıyor bu . 
Evin altındaki dükkânlar açıldı , günün canlılığı başladı bile . 
Benimse , sadece Ana'yı aramaya ayırdığım bu günlerde yapacak başka hiçbir şeyim yok . 
Bomboşum . 
Sanki sadece bir düşüncenin ardında . 
Belki de bir imgenin , bir görüntünün . 
Buralarda , kanallardan birinin kıyısında yer alan küçük pencereli ya da suların üzerine salınmış sallar üzerine kurulmuş evlerden , kanalların kıyısındaki kahvelerden , lokallerden birinden ortaya çıkacak olan , o ışıklı görüntünün - hayır , hayır , bütünüyle bir insanın - ardında . 
Ana'nın görüntüsü ! 
Kendimi bildim bileli beni izleyen , küçükken Anadolu'nun içlerindeki ağaçlı bir kasabanın aydınlık kır yollarında koşarken belli belirsiz düşündüğüm , ardından da ergenlik çağından bu yana yakıcı bir istek olarak duyduğum , beni bin çeşit duygu çalkantılarına , ölümün de , yaşamın da kıyılarına savurmuş , kendimden ayıramadığım bir duygunun ardında . 
Ele geçirilememesi mutsuzlukları artırmaktan başka bir şeye yaramayan , zamanı uzatan , can sıkıntısını ölümcül kılan , boşluğu sağır bir sessizlik haline dönüştüren , ancak hareketsizlik ve ölümle - yani başka çeşit bir çöküşle - kendisini duyulmaz kılacak olan bir varlığın ardında . 
Onun durmadan biçim değiştiren varlığı , beni , kendimi bildim bileli , izlemedi mi ? 
Uyanmadan önce düş gördüğümü anımsıyorum . 
Trene bindiğim kentteki gardan satın aldığım bir dergide gördüğüm fotoğraf neden oldu sanıyorum bu düşe . 
Dergi aslında son dönemlerde moda olduğu üzere ciddi makalelerle de , birçok çıplak kadın resmiyle de doluydu . 
Bu büyük fotoğrafların yanında , daha küçük , lâcivert renklerin egemen olduğu çok daha etkileyici bir fotoğraf vardı : bir gökdelenin terasındaki duvarın üzerinde çırılçıplak uzanmış bir kadını gösteriyordu bu . 
Arkada kentin ışıkları vardı , lâcivert rengi , beyaz bir aydınlığa boğmayan . 
Kadının cinsel organı büyük bir açıklıkla görülüyor ; öte yandan da bulunduğu yerle fotoğrafın çekilme biçimi , bu çıplak , güzel bedeni uzaysal bir varlık yapıyordu sanki . 
Uzayda varolduğu düşünülen varlıklar gibi değil , hayır tersine hem kadının çıplak bedeniyle organının güzelliğini bu zıtlaşmayla ortaya çıkarıyor , hem de insana uzaya ait bir yaratık olduğunu düşündürerek o gövdeyle uzay arasında ilişki kuruyordu sanki . 
Fotoğrafa çekimsel bir sıcaklık duydum . 
Öte yandan da ilk defa kırmızı ışıklı evlerinin çok ünlü olduğu eski bir liman kentine geldiğimi düşündüm . 
Düşümde , gençlik yıllarımda gittiğim genelevlerden birindeydim . 
Kadının ikinci kattaki odasına çıkmış , tek kişilikten biraz daha genişçe olan yatağına uzanmıştım . 
Biraz sonra , kumral ve güzel vücutlu olan kadın geldi , yumuşak gövdesiyle üzerime uzandı . 
Erkeklik organımın sertleşmiş olduğunu görerek : 
Hayır , olduğun gibi yat . 
Ben seni yapacağım , dedi . 
Sertleşmiş organımı , kaygan vaginasının içine soktu , sağ elinin yardımıyla . 
Sonsuz bir kayganlıkla yumuşaklık duydum , ardından da kolayca orgazm oldum . 
Yattığım odada uyanmıştım . 
Gece de yatmadan önce , arka bahçeye - bahçe değil bu , beton döşeli bir aralıktı - bakan yatak odası penceresinin perdelerini açmamıştım . 
Yatak odasının kapısı açıktı ; tam karşıda da , koridorun ötesinde mutfağın açık kapısı vardı . 
Yukarıda yarı ışıklı bir akvaryum . 
İlk defa uyuduğum bu kentte , gece uyanışlarda , belirsiz bazı korkuların beni yoklayacağını düşündüğümden , o akvaryumun içindeki ışığı söndürmemiştim . 
Oysa iyice sakindi bu çevre . 
Merdivenlerden inip sokak kapısını açarak , bu köşenin yarattığı , dükkânların önündeki küçük alana çıkınca , kentin güzelliğini , başlayacak canlılığını , bu kentteki yaşamın sıcaklığını duyar gibi oldum . 
İki ya da üç vagonu sürükleyen ince uzun tramvaylar , biraz ötede , ağaçların altında o canlılığa götürmek için bekliyorlardı beni . 
Sabahın gri rengini parke döşemeleri üzerinde yansıtan eski caddelerden geçti tramvay . 
Dört katlı , bazan da ondan daha alçak , kararmış yüzlerinden kentin eskiliğinin okunduğu binalar , ardından da kanallar üzerine yerleştirilmiş köprülerden geçti , küçük parkların kıyısından yol aldı , sola kıvrıldı , büyük bir kanal boyunca yol aldı , yirmi dakika kadar sonra , kentin canlı bir kesimine benzeyen - en canlı yer burası mıydı ? bir yanında eski bir tiyatro binasının yer aldığı bu küçük alan mıydı ? - bir yerde , caddenin ortasında yer alan , onu ikiye bölen kaldırımın kıyısında durdu . 
Eski tiyatro binasının karşısında , teras bölümleri kapalı birkaç kahve ... Günün gri ışığının vurduğu camların önünde oturan sadece birkaç kişi vardı sabahın bu saatinde . " Caf é de Paris ! " Kuşkusuz en ilginci bu . 
Kahvenin yanında , pek çok salonu olduğu üzerindeki yazılardan ve afişlerden anlaşılan büyük bir sinema salonu vardı . 
Öte yandaysa , biraz içerlek olan köşede bir lokanta yer alıyordu . 
Lokantanın yanından , bu alana dikey olarak çıkan , ortasından gene bir tramvay yolu geçen ; yolun iki yanında da dükkânların sıralandığı - bir çarşı izlenimi veren - bir cadde uzanıyordu . 
Şimdi hiçbir şeye yaramadıklarını düşünsem de , yaşayabilmek için yazmak ! 
Böylece , o beklemekle , aramakla , bütün bu zaman parçalarını dolduracak olan boşlukla ve sıkıntıyla dolu yaşam çizgimi belirledim sanıyorum . 
Kendine dönmek isteyen bir insanın gidebileceği neresi vardır ki ? 
Kendi içinde taşıdığı boşlukta derinleşmekten , o boşluğun sıkıntısını , hiç olan hiçi duyumsamaktan başka . 
Üstelik mitolojilere inanmayan birisiyse , boşluk üzerinden akacaktır onun . 
Ardından üniversitede , benimle ilgilenen kızlarla dolaşmaya başladım . 
Artık Beyoğlu'na , geceleri içki içmek için çıkışları azaltmıştım . 
Meyhanelerin , o dönemlerde , erkeklerin sayıca ağır bastığı havası , sıkıyordu beni . 
Onun yerine kentin o yakasındaki Alman kökenli güzel lokantalara , daha çok , bu gezdiğim kızlarla çıkıyordum . 
Sevgilim saydığım kolejli bir kızla gemilere biniyor , Prens Adalarına gidiyorduk . 
Orada , denizi gören yamaçlarda , ağaçların altına uzanıyor , piknik yapıyor , sonra da sonsuzca öpüşmelere başlıyorduk . 
Ya da Boğaziçi'nde , Emirgân sırtlarındaki korularda , o yörenin kahvelerinde . 
Birkaç yıl sonra da , bir gazetede gece sekreteri olarak çalışmaya başladım . 
Geceyarısından sonra biten işimden çıktığımda , o zamanların Beyoğlu'sunda varolan , kendine özgü , sabaha kadar açık kulüplere dadandım . 
Barmen kızlar , Avrupa'dan gelmiş buz revüsü artistleri , Beyoğlu'nda yalnız yaşayan kadınlar ; sonra da bir edebiyatçı , ressam bohemiydi içine düştüğüm . 
Sabaha doğru yapılan aşklar ya da aşk yapma gücünü bulamayıp da ertesi günleri de sürdürülen gezintiler . 
Buydu , buydu işte beni bekleyen yaşam ! 
Ardından gene , gündüzleri gezdiğim , birlikte aynı mahalledeki sinemaları dolaştığım genç kızlara geliyordu sıra . 
Onlarla bakirelikleri ortadan kaldırılmaksızın yapılan sevişmeler . 
Hiçbiri , hiçbiri , bitmeyecekmiş gibi geliyordu bana . 
Sonra da bitmeyen bitmeyen bordeller , Beyoğlu yakasının bütün mahallelerindeki buluşma evleri , genelevler , pembemsi bir ışığın süzüldüğü lüks aşk yuvaları . 
Paris'te kaldırım yapan kadınlar , maske takan orospuların dolaştığı Roma'nın koskocaman binalarının yukarı katlarındaki genelevler ... Yüzlerine maske takmış orospuların çıplak ve işlek kadınlık organlarının çekiciliğini gördüm . 
Kopenhag'da otellerin önünde bekleyen kızlar , Hamburg'un , Berlin'in ... buluşma yerleri ... Cinselliğin gizli dünyası . 
İnsanların başka türlü , belki de kendileri oldukları , bayağılaştıkları , sıradanlaştıkları , tenlerinin gizini bir süre birbirlerine açıp kapadıkları bütün o antik tapınaklar ... Ruhun kapandığı , gövdeninse çırılçıplak göründüğü kapalı , rutubetli , bazan da gizli yerler . 
Fuhuşun ıslak dünyası . 
Sonunda elde kalanın doyum mu , doyumsuzluk mu olduğuna karar veremediğin , tütsülerin savrulduğu anıt - mezarlar ... İnsanoğlunun - kendinin de - niçin böylece yaşamak zorunda olduğunu anlayamadığı zevk çeşmeleri ... Bodrum katına kapatılmış cinsellik . 
Lange Leidsewards Straat'da Kierkegaard okuyan kıza , kendisiyle yeniden görüşmekten sevinç duyacağımı söylemiş , ertesi gün öğleye doğru , onun oturduğu sokağın başındaki o güzel , iki katlı kahveye çağırmıştım onu . 
Bu çekinmesiz , sıcak davranışlı , içinde biriktirdiği derinliği dışa da yansıtmaktan kaçınmayan sarışın kız , gelebileceğini söylemişti . 
Jul'dü adı . 
O zamana kadar da , umarım ki , Ana'dan bir haber alırım , dedim . 
Dilerim , dedi . 
Onu bulacağınıza eminim . 
Gizli heyecanımı , bu heyecanın altında yatan kaygıyı sezmiş gibiydi . 
Bütün gün süren aramaların verdiği yorgunluk , evdeki salonun sedirinde , akşam üzeri yaklaşırken , kısa sürecek bir uykuya sürüklenmeme neden oldu . 
Çok yer kaplamayan bir kitaplık rafıyla ikiye bölünmüş salonda , havagazı yakan şömineyle , salonun bu yanındaki pencerelere doğru uzanan sedirin üzerindeydim . 
Salonu ayıran , çoğu da kitapla doldurulmamış olan o rafların arasından , üzerinde telefon duran yazı masasına , masanın üzerindeki telefona , viski şişesine , oradaki küçük masada rastgele açılmış kitaplara , bu yandaki , küçük yuvarlak masanın ardına yerleştirilmiş , rahat , büyük , deri koltuğa bakıyordum . 
Bulutların ardındaki güneşin ışığı , donuk bir kuzey aydınlığı yaratıyor , bana Ulusal Müzedeki bazı resimleri düşündürtüyordu . 
Dalgınlığımın içinde , eski İstanbul'un parke döşeli caddelerindeydim . 
Tramvaylar geçiyor , biraz önce dinmiş olan yağmurun ıslattığı kaldırımları , ara sıra elektrik tellerinde yol açtıkları kıvılcımlanmalar aydınlatıyordu . 
Derin , uzak , insansız imgeler ... O hiç tanışmadan sevdiğim kızın yüzünü , yüzüme yaklaşmış gördüm ve acıyla kıvrandım : 
Sen miydin o ? 
Uyanır gibi oldum ve o zamanki genç kızın artık dünyamızda olmadığını , erken bir ölümle öldüğünü düşündüm . 
Hayır , sonraları hiç de sevmiyordum onu . 
Kendimi , bilincimin daha rahat olacağı bir dalgınlığa bırakmaya çalıştım . 
Yarı düşüm içinde , bu kentin kanallarını gördüm . 
Bulanık , yeşil , su birikintilerini andıran suları . 
Ardımdan da kendimi gördüm : kanalların suları üzerinde , kendiliğinden yol alan bir sandalda , daha büyük kanallara geçen , açık denize doğru yol alan kendimi . 
O sırada çınlayan telefonla uyandım . 
Maryline . 
Oh , iyi ki aradın Maryline . 
Korkunç düşlerle dolu bir uykuya sürüklenmek üzereydim . 
Bugün Ulusal Müzeyi gezdim , sonra da seni düşündüm . 
Vaktin varsa görüşelim . 
Tabii . 
Çok sevineceğim . 
Buraya uğra , bir kadeh içtikten sonra , kentin merkezine ineriz . 
Tamam , geliyorum . 
Pencereden tramvayların son durağı olan , caddenin ötesinde , soldaki , ağaçlıklı küçük alana bakıyordum . 
Maryline'nin , birkaç yolcuyla birlikte tramvaydan indiğini , sonra da geçmek üzere caddenin kıyısındaki kaldırıma doğru yürüdüğünü gördüm . 
Bu rahat davranışlı New Yorklu kız , tedirginlikleri büyütmeye elverişli içimi sakinleştirmişti . 
İşte , dünyanın her yanında insanlar vardı ; burada , yabancısı olduğum bu kanallar kentinde de . 
Böylece , insanlarla beraber kal ve yalnızlığı unut . 
Seni pencerede gördüm , dedi Maryline . 
Sana bakıyordum . 
Ne rahat , ne güzel bir ev bulmuşsun . 
Yaşlı bir dostun armağanı . 
Doğrusu burada çok rahatım . 
Nasıl bir viski vereyim sana ? 
Buzlu ve çok sodalı . 
İncecik bacaklarını birbirinin üzerine atmıştı , geniş koltuğun üzerinde rahatça oturuyordu . 
Gel bak , sana evi göstereyim . 
Arkadaki odayı , mutfağı . 
Mutfak çok güzel , dedi Maryline . 
Ulusal Müzedeki resimler nasıldı ? 
Akıl alır gibi değil . 
Bu evi bana teslim eden Madam Kuve sözünü etti : çok moda bir kahve varmış . 
İstersen önce oraya gidelim . 
Sanıyorum bütün entellektüel züppeler oradalar . 
Tabii . 
Çok eğlenceli . 
Sonra da bir küçük bar gördüm , bakalım sen beğenecek misin ? 
Her yaştan insan vardı , neler konuştuklarını çok anlamak isterdim : 
Leidse Alanından Vondelpark yönüne doğru , bir nehri andıran kanalın kıyısına iniliyordu , oradaydı bu geniş , rahat , sulara bakan kahve . 
Atkıları boyunlarından sarkan genç adamlar , deri ya da lastik çizmelerinin rengi göz alan genç kadınlar , bir piyesin provasından yeni gelmiş izlenimi veren genç kızlar , masalarında çeşitli dünya gazetelerini okuyan , saçlarında kırlar bulunan adamlar , siyah pantolon giymiş güzel garson kızlar , buradaki insanların her yerde görülenlerden farklı olduğunu gösteriyordu . 
Maryline'la birlikte , kanal kıyısındaki yola açık olan , geniş camlı kapıya bakan bir masaya oturduk , kendi yabancılığımız içinde , birbirimize daha çok sokularak , masamıza gelen garson kıza , iki bourbon viski ısmarladık . 
Biliyor musun ben bu bourbon viskiyi daha çok seviyorum . 
Ben de . 
Hafif konyakımsı , ama konyak da değil , skoç viskilerine göre daha yanık kokulu sanki . 
Biliyor musun , çıplak , doğrudan doğruya tadını duyuran içkiler var . 
Bir de böyle biraz kavrulmuş bir hava veren , tadını dolaylı olarak duyuran , ama gene de kafayı tutan . 
Biliyorum . 
Genç yaşına karşın , bütün bunları biliyorsun Maryline . 
Evet , biliyorum , dedi Maryline . 
Kahveden çıkarak alana doğru yürüdük . 
Henüz oraya varmadan önceki ara sokaklardan birinde , Maryline'a göstermek istediğim küçük bir bar vardı . 
Gecenin bu saatinde , beyaz perdeleri olan camlı kapısı kapalıydı . 
İçerisi tıklım tıklım doluydu . 
Her yaştan , her kesimden insanlar konuşarak içki içiyorlardı . 
Onların gürültülü neşesi , duyduğum yalnızlık duygularını azaltıyordu , ama neler konuştuklarını da anlamıyordum . 
Bir bakıma sessiz film görüntüleri . 
Maryline'la birlikte , barın yakınına kadar sokulabildik . 
Barmenden iki bourbon viski istedim . 
Geceyi böylece geçirebilecektik . 
Yolculuk , başka bir kentte olmak , hep karşılaştığım yeni şeyler , derinden derine izini süren heyecan dirilik yaratmıştı bende . 
Uykuya da az gereksinim duyduğumu hissediyordum . 
Gecenin hangi saatinde eve dönsem de , yakındaki açık gece mağazasından yiyecek birşeyler alabilirdim . 
Sıcak , hazır , güzel yiyecekler ; gereksinme duyarsam soğuk beyaz şarap da . 
Sen Musevisin , değil mi Maryline ? 
Evet . 
Nereden anladın ? 
Hayatım bir gezginin hayatına dönüşeli , bunu artık hemen anlıyorum . 
Ana'yı arayan yabancı , sizden biraz daha uzun boyluydu , dedi Jul . 
Onun evinin bulunduğu sokağın köşesindeki , o iki katlı , güzel kahvede oturuyorduk . 
Güneş bulutların arkasından çıkmak istiyor , mat bir ışık olarak aydınlığını kentin üzerine vuruyordu . 
Kanalı dolduran suların yüzeyi aydınlanır gibiydi . 
Sonra , gözlüksüz olduğunu da iyice anımsıyorum . 
Dalgalı saçları dümdüz taralıydı . 
Bana ardarda sorular sormadı . 
Ana'nın orada olmadığını söyledikten sonra ben , buna ne inanırmış , ne de inanmazmış gibi bir tavır takındım . 
Teşekkür ederek ayrıldı . 
Şimdi anlıyorum ki , acelesi olan bir insanın davranışlarıydı onun davranışları . 
Bu kızın izini bulmak için , polisten yardım istememden başka çare yok . 
Bugün , bu kente geleli beşinci gün , hiçbir yerde bulabilmiş değilim onu . 
Bana telefon ederkenki aceleciliği , sanırım , birşeylerden korktuğunu gösteriyor . 
Gerçekten izleniyor muydu acaba ? 
Başka yerlerde izlendiği için mi gelmişti buraya ? 
Doğrusu size yardım edebilmek isterdim , dedi Jul . 
Polis de , herhangi bir bilgi isterse , bunları söyleyebilirim onlara . 
Ama belki de o kadar kuşku yaratıcı bir durum değildir onun durumu . 
Belki sadece sokak adını yanlış not ettiniz . 
Belki o da sizi arıyor kentte . 
Bir türlü buluşamıyorsunuz . 
Durum böyle olsaydı , ona şu kentin en canlı yeri olan alandaki kahvelerden birinde rastlardım şimdiye kadar . 
O da , benim gibi , bir kente geldi mi , kentin en canlı yerini seçer , kahvelerin de tiryakisidir . 
Belki de rastlayacaksınız ona . 
Bunca aramadan sonra ... Ben de , ben de , ben de bu umudu taşıyorum . 
Ardından Jul , ellerini küçük masanın üzerinde birleştirip , okuduğu kitaptan söz etti . 
Ona göre , filozof da , bu arayışa benzer bir şeyi anlatıyordu . 
Doğal olarak her şey iyice felsefi , hatta fizik - ötesi bir düzeye götürülürse . 
İnsanın bu dünyaya gelişi de bir görünüştü . 
Hiçlikten geliyor , görünüyor , bu görünüşe gerçeklik adı veriliyor ; sonra da bir parabol gibi kayıp gidiyordu . 
Hiçlikten geldiği için , içinde hiçliği taşıyor ; sonra gene de hiçliğe dönüşüyordu . 
Bu gerçeklik içinde bir nesne gibi bakabiliriz ona , öznel bir nesne , bir gerçeklik görünüşü var . 
Ama bütün gerçeklik - buna karşın - belli bir yere kadardı ; başka bir yere gidildiğinde , gerçek olan şey , gerçek - olmayana dönüşüyordu . 
Onun için ya şöyle ... ya böyle ... Filozofa göre , ölümsüz olan , sonsuz olan , zamansal olma biçiminde görünüyor ; bizzat da bu biçimde görünmek zorunda olması - yani gerçekliğin şimdiki zamana bağlı olması - saçmalık denilen çelişkiyi yaratıyordu elbette . 
Öyleyse dünyada olmak çelişkili bir durumdu , bu yüzden de saçmayı içinde taşıyordu . 
Yaşam denilen şey çelişki üzerine kuruluydu : yaşamla varoluşun birbiriyle çakışması , buluşması , uyum sağlaması olanaksızdı . 
Hiçbir zaman birbirine uygun düşmeyecekti bu iki şey . 
Uygun düştüğü sanıldığı zaman da hemen birbirlerinin üzerinden kayıp gideceklerdi . 
Bu yüzden yaşam , baştan sona kaygı , acı çekme ve bunaltıydı . 
Öyle sanıyorum , dedi Jul . 
Öyle bir felsefe ki bu , kendi içinde bir çelişkiyi taşıyor ; varoluşla yaşamanın birbirine hiç uygun düşmeyeceğini , bu ikisi arasındaki çelişkiyi anlatıyor . 
Böylece bu filozof , felsefe tarihine de bir parabol gibi giriyor , yeniden onu terk etmek üzere . 
Bir şair o . 
Dünyada olmak çelişik bir durum ... 
Yok , yok , bilmez değilim : birçok eski dinin ürettiği efsaneler , iğretilemeler , kısa öykücükler de söylemek ister bunu ; ama bambaşka bir anlamda . 
Sanırım dinsel anlatımlara benzemiyor . 
Benzemiyor . 
Onun Protestan fondamantalizmini bir yana bırakıyorum . 
Çünkü anlattığı şeyler , bir dindarın anlattıklarına benzemiyor . 
Dinsel bir anlatım biçimi değil . 
Biliyor musunuz ? kavramlar değişti mi , her şey değişiyor . 
Hatta kavramlar da değil , sözcükler . 
Bu sözcük denilen şey canlı . 
Onun canlı olduğuna giderek daha çok inanıyorum . 
Kavramlar ... çırılçıplak onda : varoluş , hiçlik , tek başına oluş , varlık , yaşam ... Tersine , Nietzsche'nin nihilizmine yakın , çırılçıplak da . 
Düşünmeyi dinsel anlatımından soydunuz mu , işte , her şey şu göründüğü gibi kalıverir ortada : bakın , şu kanal , içini dolduran su , karşıdaki yapılar , öte yandaki evler , biraz ötedeki tramvayların geçtiği alan ... hepsi göründüğü gibi . 
İşte biz de sokaktayız . 
Tanrı öldü ve biz sokağa bırakıldık . 
Artık hiçbir şey avutamaz beni , kendimi kandırabileceğim bir şey yok . 
Hiçbir mitosun ardı sıra sürüklenmiyorum . 
Ne tatsız bir dünya bu ! 
Biliyor musunuz Jul , ben o filozofun daha çok şu bunaltı , hiçliğe doğru çekilme konusundaki küçük betimlemeleriyle ilgilendim ; bir de fetişleştirdiği nişanlısıyla , Cordelia , ölümsüz kadının simgesi haline dönüşen o parabol ... 
Jul , aklına önemli bir şey gelmiş gibi durdu bir an , ciddi şeyler düşünen insanların tavrıyla : 
Sahi siz , aradığınız bu Ana'yı gördünüz mü hiç ? dedi . 
Gördüm sanıyorum , Jul . 
Kendisini öylece gösterdiği görünümüyle . 
Tartışmaktan yorulmuş gibi sustuk . 
Jul , sütlü kahvesinde son kalan yudumları içiyordu . 
Güneş yeniden bulutların kalın örtüsü ardında kaybolmuştu . 
Bu kahvede yalnız olmamaktan , Jul gibi güzel bir kızla birlikte oturmaktan çok mutluydum . 
İçimi kemiren kaygı azalmış gibiydi . 
Yarın akşam , bana burada kaldığım evi bulan - ev de tanıdığım bir profesörün ya - Madam Kuve'ye yemeğe çağrılıyım . 
Benimle gelir misiniz Jul ? 
Bu araştırma konusunda onun da yardımını isteyeceğim . 
Buranın yerlisi o . 
Yetkilileri tanıyordur . 
Olur , dedi Jul . 
Öğleden sonra kanallar kıyısında dolaşırken , sanki uzun yıllardır buradaymışım , hep de kanallar kıyısında dolaşıp durmakla vakit tüketirmişim gibi geliyordu bana . 
Öyle düşünüyordum ki Ana , onunla birlikte olduğumuz zamanlarda - şimdi de hep kapalı , gölgeli yerlerde onunla birlikte olduğumu sanıyordum - canlılık bulan yaşamım , onu aramakla geçen bu terk edilmiş zamanlarda hep aynı , bitip tükenmez , derin kaygıyla dolup duruyordu . 
Öyle ki , bu boş , durgun , boşaltılmış uzun zamanlar , sanki sadece bunlardı yaşamımın belirleyici çizgisi . 
Bütün bir hayatı dolduran çizgi ... İçimde iyice kavrayamadığım , kendini bir gereksinme olarak duyuran , bazen da bir acıymış gibi varlık kazanan belirsiz bir yaratık vardı sanki - kendini düşlerde ortaya çıkarmak isteyen , ama açık seçik de ortaya çıkmayan , gizlice beni yönlendiren - ; işte oydu bütün yönsemelerimi güden . 
Sonra ben öyle çok ağlayıp geceler boyunca telefon bekledim ki ... 
Kimse bana bu kötü büyüyü bozacak sihirli sözcüğü fısıldayamadı . 
Ben boğazında yara izi olmayan 'Suskun Adam'la mutlu olacağımı biliyordum . 
Onun eşi olabilirdim , çocuklarını doğurabilirdim , birbirimize , hiç bağırmadan , sonsuz güven ve mutluluk sunarak yaşayabilirdik . 
Ama o benim gibi düşünmedi . 
Benden kaçtı . 
Kaçtıkça daha da büyüdü , bir tutku oldu . 
Bu tutku zamanla bana acı vermeye başladı . 
Okulu ve işi bıraktım . 
Ağırlaşan ve giderek ölüme yaklaşan bir hastadan farksızdım . 
Çevremdekiler bana yardım edemiyorlardı . 
Bir gece uyandım . 
Giyinip dışarı çıktım . 
Hava soğuktu . 
Yürümeye başladım . 
Bu hoşuma gitti . 
Ben yürüdükçe gökyüzünün rengi de değişiyordu . 
Önce koyu bir griydi , martıların kirli tüylerine benzer bir renk almaya başlamıştı ki boğazında yara izi olmayan 'Suskun Adam'ın benim için neden bir tutkuya dönüştüğünü düşünmeye başladım . 
Yoksa her şey gibi onu da ben mi yaratmıştım ? 
Bildiğim tek şey vardı : Ben ona yakındım . 
Sanki çok uzun yıllar onunla birlikte yaşamış , birlikte düşler görmüştüm . 
Psikologa bu yüzden gittim . 
Terapiler sonuç vermeyince iş hipnozla , geçmişte , çocukluğumda ya da onunla birlikteyken takıldığım noktayı bulmaya , belleğimden kazımaya kaldı . 
Ama doktorum bilinç bandımı geriye çok hızlı sardı ve ben bir önceki yaşamıma gittim . 
Bir liman kentinde çocuklarıyla kaçmaya çalışan bir kadın . 
Kentin Müslümanların eline geçme olasılığı var . 
Muhteşem bir kent . 
Hangi yüzyılda , nerede ve kim olarak yaşadım ? 
Daha önce yaşamış olduğumu öğrenmek , bana , rengi beğenilmediği ya da solduğu için boyanılan bir kumaş parçasıymışım duygusu veriyor . 
Kendime çiçek , taze meyve ve bir sürü renkli dergi alıyorum . 
Yolumun üzerindeki dev alışveriş merkezine girip vitrinlere bakıyorum . 
Rahatlıyorum . 
Çalışmamak güzel bir duygu . 
Bütün gün gezip dolaşıyorum . 
Bol bol uyuyup okuyorum . 
Salı ve Cuma günleri kütüphane günüm . 
Perşembeleri uzun yürüyüşler ve ziyaretler yapıyorum . 
Çarşamba , cumartesi , pazartesi psikologa gidiyorum . 
Bugün pazar , ama ben psikologa gitmek istiyorum . 
Randevu almaya bile gerek duymuyorum . 
Doktoruma sadece derin uykuların bana iyi geldiğini söylüyorum . 
Küçük seskaydedicim yine yanımda . 
Ona geldiğim topraklara dönmek istediğimi söylüyorum . 
Olmaz demiyor , sadece susuyor . 
Sonra sarnıca inip kovalarca suyu yukarı taşıyor . 
Benden , Ah ne güzel artık bir sarnıcımız var , dememi bekliyor . 
Ben de onun ardından aşağıya iniyorum . 
Merdivenin alt basamağına oturuyorum . 
Kovalara su dolduruyor . 
Gözlerimiz , kıpırtısız dudaklarımız suyun karanlık yüzünde . 
Biliyorum beni çok seviyor : Gideyim , diyorum . 
Fısıltı gibi çıkıyor sesim . 
Eskiden bana şarkılar söylerdin , diyor . 
Gitmemi istemiyor . 
Şehrin dışına doğru tünellerin kazıldığını anlatıyor . 
Müslüman ordularının kazdığı tünellerle çakışacak doğrultuda kazılıyormuş her biri . 
Müslüman askerler tüneli doldurduğunda , tünelleri geçip şehrin içine girme umuduna kapıldıklarında tünelin başından ateş topları bırakılacakmış . 
Bazı tünellerin ucuna da kireç kuyuları kazılıyormuş . 
Kireçte yanmak çok acı verirmiş . 
İmparator bu kez çok korkuyormuş . 
Korkuyormuş , çünkü Müslüman ordularının başındaki komutan kimsenin aşamadığı surları aşamadığında vazgeçmiyor hep yeniden yeniden surları aşma isteği duyuyormuş . 
Ve inanıyormuş ki bir gün bu surlar aşılacak ve o , bu kentin hükümdarı olacak . 
İnanmak gerçektir . 
Hayatta inanılan her şey gerçek olur . 
Yüzüme baktığında gözlerinin bana ne kadar benzediğini bir kez daha fark ediyorum . 
Sen benim inancımsın , diyor . 
Ruhunla konuşma , diyorum ona . 
Ruhunla konuşunca seni anlayamıyorum . 
Sadece bir av sahnesini , imparatorumuzun gücünü , imparatoriçemizin güzelliğini , Meryem'i ve İsa'yı , yüzlerdeki korkuyu , aşkı , gururu ve şaşkınlığı anlatmak için renkleri , o güzelim renklere bürüdüğün taş parçalarını yan yana getirirken ruhunla konuş . 
Benim ruhum sensin , diyor . 
İnsan neyi düşünür ve bir parçası olsun isterse , onun sesini hep duyar ; ruhu onun olmuştur . 
Benim ruhum sensin . 
Tanrının evlerini , İmparatorumuzun ayak bastığı yolları mozaiklerle donatırken , küçük renkli taş parçalarıyla bir dünya , yeryüzü yaratırken seni düşünürüm . 
Senin görmek isteyeceğini , yaratmak isterim . 
Ben ona hiç bir şey söylemiyorum . 
Aslında demek istiyorum ki : Müslümanlar kenti ele geçirecekler , hepimiz köle olacağız . 
Belki burası senin toprakların ; kaçmak , ayrılmak istemezsin ama ben kendi topraklarıma dönmek istiyorum . 
Beni bırakır mısın ? 
Beni ruhundan ayırır mısın ? 
Yanıtını bildiğim soruları sormam . 
Sabah beni gökyüzünde mi , yeryüzünde mi olduğu bilinmeyen o büyük tapınağa götürmesini istiyorum . 
Meydanı geçmek istemediğini söylüyor . 
Çünkü yıllar önce ataları o meydanda imparator tarafından öldürülmüşler . 
Binlerce insan o gün o meydanda kılıçtan geçirilmiş . 
Sonra alevler göğe yükselmiş . 
Göğe yükselen alevlerle birlikte kan ve irin kokusu sinmiş şehrin üstüne . 
Yağmurlar başlamış şehirde . 
Uzun sürmüş yağmurlar . 
İnsanların et ve irin kokuları , yağmurla toprağa karışmış . 
Güneşin döndüğü mevsimlerde bu şehirde bu yüzden hiç çiçek ve yaprak kokusu duyulmazmış . 
Toprak hâlâ irin ve et kokarmış . 
Evden çıkıp dar yollardan yürüyoruz . 
Küçük meydandaki sütunun üzerindeki aslanın onarıldığını görüyoruz . 
Bu aslan başını sütunun üzerine yerleştiren arkadaşını geçen yıl kaybettiğini üzülerek hatırlıyor . 
Evlendiğimiz , Tanrı ve İsa'nın önünde yemin ettiğimiz tapınağa gidiyoruz . 
Tapınağın duvarları imparatorun emriyle mozaiklerle donatılıyor . 
Mozaik ustası o . 
Uzun bir hikâyeyi anlatacağını , imparatorun halkının da olmasını emrettiğini söylüyor . 
Kubbelerde ise İsa , önünde asaletle eğilen imparator ve imparatoriçe olacak . 
Çevrelerindeki melekler onlara ve halklarına koruyuculuk yapacaklar . 
Renkli küçük taşları hazırlıyor ve duvarlara resimler çiziyor . 
Henüz bir şey belirmiş değil ... Dua ederken ağlıyorum . 
Meryem de bir zamanlar kaderine ağlamıştır diye düşünüyorum . 
Oysa şimdi yüzünde sonsuz bir huzur var . 
Ülkeme döndüğümde ben de huzura kavuşacağım . 
Hatta bana olan aşkı bittiğinde . 
Beni ruhundan ayırdığında ... Bana neden ağladığımı sormasın istiyorum . 
Bana neden ağladığımı sormasın . 
Yağmur yağıyor . 
Her yer irin ve kan kokmaya başladı . 
- Yavaş yavaş saymaya başladığımda uyanacaksınız ... 
Her derin uykudan uyanışımda bir sonraki uykuyu merak ediyorum . 
Bir sonraki uykuyu ve o uykuda anlatacaklarımı . 
Bir an geçmiş hayatımdaki yüzümü hayal etmeye çalışıyorum . 
Ama gözümün önüne beni seven adamın görüntüsü geliyor . 
Onun da yüzünü değil , sadece hafif kambur ama dik omuzlu sırtını görüyorum . 
Başını bana doğru döndürdüğünde yüzünü görebileceğimi düşünüp heyecanlanıyorum . 
Gördüğüm sadece ışığın ele geçirdiği bir yüz oluyor . 
Yüzlerce insanın kılıçtan geçirildiği meydan . 
Müslüman ordularının kuşattığı şehir . 
Ucunda kireç kuyuları bulunan tüneller . 
Ateş toplarının yuttuğu askerler . 
Aşılması zor surlar , kaleler . 
Ne yeryüzünde , ne gökyüzünde ; o muhteşem tapınak . 
Dar yollar . 
Üzerinde aslan heykeli bulunan sütun . 
Sekiz bilinenimiz var . 
Bilinmeyenlerimiz tarih ya da dönem , şehir ya da ülke ... 
Tarih 1453 , yer yaşadığım bu şehir ... 
Bir sihirli küreye bakıp söylemedim bunları . 
Kocaman pencereleriyle bir fanusu andıran kütüphanede nem kokan sayfalar arasında buldum her şeyi . 
Yüzyıllar öncesine gittim . 
Ülke ülke gezdim . 
Elimdeki kartları birer birer açtım . 
Denklemi çözdüğümde dudaklarımı ısırdım . 
Günlerdir anlattığım her şeyin tarihteki yerini arıyordum . 
Bir an bir düşü anlattığımı düşünmüştüm . 
Elimdeki bilinenleri bir tarihçiye verip şapkadan tavşan çıkarır gibi gerçekleri buluvermektense , labirentten kimsenin yardımını almadan çıkmak istedim . 
Labirentin küf kokan dar yollarında bazen elimdeki ip parçaları beni çıkışa götürmeye yetmedi . 
Geçtiğim yollara defalarca çıktım . 
Bu çabam bana yaşamın sırrını yeryüzünde yazılmış bütün kitaplarda aradığım günleri anımsattı . 
Her roman , her öykü , her şiir , her anlatı benim için yaşamın sırrına erişebileceğim bir merdivendi . 
Kahramanın ağzından çıkan küçücük bir cümle , fırtınaların kopmasını engelleyen yağmurları yağdırmayı başardı , beni ölümün kıyısından döndürdü . 
Şimdi kendimi yaşamın içinde değil de bir kitabın sayfaları arasındaymış gibi hissediyorum . 
Bazen bu benim için bir kâbus oluyor : 
Üzerine bir miktar kahve dökülmüş , bu yüzden sarı sayfaları şişmiş bir kitabın içinde yaşıyormuşum . 
Ben bir roman kahramanıymışım . 
Kendim aklıma gelince elim , yüzüm , saçlarım , tenim değil de baş harfi büyük , öbür harfleri küçük altı , harfli adım aklıma geliyormuş . 
Ben hep gözlerimi , ellerimi , saçlarımı görmek istiyormuşum , ama düzgün kitap harflerinden meydana geldiğimi fark ediyormuşum . 
Eylemlerimi , duygularımı sadece küçük cümlecikler halinde okuyormuşum . 
Cümlecikler ikinci hayatımı aramak üzere yola düştüğümü yazıyorlarmış . 
Beni terk edilmiş kötü yerlere götürüyorlarmış . 
Boğazında yara izi olmayan suskun adamın tutkusunun peşimi bırakmadığını anlatıyormuş bütün paragraflar . 
Ben baş harfi büyük , altı kitap harfinden oluşan bir şeymişim . 
Birden sayfalar ağırlaşıyormuş . 
Kendimi aramak istemiyormuşum , koşmak yürümek istemiyormuşum , gülmek ağlamak istemiyormuşum . 
Uykum varmış uyumak istiyormuşum ama kitapta uyuyacağıma ya da uyuduğuma dair bir cümle geçmiyormuş . 
Sevdiğim insanları daha doğrusu onların düzgün kitap harflerinden oluşan adlarını ararken sayfalar daha da ağırlaşıyormuş ... 
Ben kendimi iyi hissetmiyorum . 
- Affedersiniz başından beri size yalan söyledim . ( Doktoruma söylüyorum bunu ) Her defasında cebimde küçük bir ses kaydediciyle hipnoza yatıyordum . 
Size bir önceki hayatımı anlattığımı biliyordum . 
Geçmişimi aramaya başladım . 
Meraktan diyebileceğimiz bir duyguyla yaptım bunu . 
Bu arayışlar sırasında beni size getiren , o derin uykulara yatmama neden olan tutkumu da neredeyse unutuyordum . 
Şimdi doktorum konuşuyor : 
- Tutkunuz sizi hiçbir zaman terk etmeyecek . 
Terk etmeyecek , çünkü her kapıyı açacak olan anahtarı er - geç elinize geçireceksiniz . 
Elbette bazen kapıların önünde beklediğiniz , kapıları yumrukladığınız anlar da olacak . 
Ama her defasında açılacak bu koca kapılar ... Yaşadığınız dönemi , hatta mekânları bulacaksınız . 
Kendinizi bulacaksınız . 
Ama siz bugüne aitsiniz . 
Tutkunuz da bugüne ait . 
Yine aynı noktaya bakıyorsunuz . 
Affedersiniz , ses kaydediciniz yanınızdaysa lütfen çalıştırın . 
Evet şimdi aynı noktaya bakıyorsunuz ... 
Sabah çok erken . 
Çocuklarımı uyandırıyorum . 
Onlara bunu yapmak öyle zor ki ... Herkes tapınaklarda dua ediyor , güzel şehirleri Müslümanların eline geçmesin diye . 
Müslümanlar şehrin kuzey ucundaki surlarda büyük delikler açmayı başarmışlar . 
Gerçi kahraman askerler çabucak onarmışlar bu delikleri , ama bunları haber alan imparatorun yüzü alev rengi olmuş . 
Kocam her zamanki iyimserliğiyle küçük tapınağın mozaiklerini işliyor . 
Oysa öbür ustalar ya savaşıyor ya da tanrıya yakarıyorlar . 
Oysa o , hiçbir şey yokmuş gibi çalışıyor . 
Hep der ki : Tanrı bana yüzyıllık bir yaşam versin ve ben bütün yeryüzünü mozaiklerle süsleyeyim . 
Törenleri aşkları ; bayramları , zaferleri , melekleri , bereketli avları , balığı bol nehirleri , yaprağın dalda bittiği sonra yere düştüğü sonra savrulup gittiği mevsimleri , güçlü bir erkeğin güzel bir kadının rahmine canlıyı bıraktığı ânı anlatayım . 
İşte hep söylediği gibi , sanki insanoğlu değilmiş , su içmez , uyumazmış gibi renkli taş parçalarını yan yana getirerek yeni yaşamlar oluşturuyor ; hep bir şeyleri kendince ölümsüzleştiriyor . 
Uzağında durup ona sesleniyorum . 
İlkinde duymuyor beni . 
Sonra irkiliyor . 
Beni koruduğun için , diyorum ona , bunca yıl beni koruduğun için sana minnettarım . 
Çocuklarımın babası olduğun beni aç bırakmadığın için Tanrı kadar saygım var sana . 
Ama seni sevmiyorum . 
Ben senin gibi değilim . 
Bir tarafım karanlıkta , kör . 
Kendi topraklarım üzerinde yaşamak istiyorum . 
Arkamı dönüp koşarcasına uzaklaşıyorum yanından . 
Gök kubbeyi başımıza yıkarcasına bağırıyor : 
Bana bu büyük acıyı verme . 
Ruhum yeryüzünün hangi köşesine gidersen git bulur seni . 
Bana verdiğin aşkın ve acının bedelini , Tanrı tanığımdır , ödersin ... 
Bedenim balmumundanmış gibi , gökyüzü , rüzgâr ... ateşmiş gibi . 
Canım yanarak eriyorum . 
Canım yanarak eriyorum ... 
- Sakin olun ... Yavaş yavaş saymaya başlıyorum : Beşe geldiğimde gözlerinizi açın ve huzurlu olun . 
Huzurlu olun ... 
Sizin yaptığınız gibi açık konuşacağım , diyor doktorum . 
Pencerenin kenarında güneşe gömülmüş sıska gövdesinden çıkıyor bu ses . 
İnsanın çocukluğunda , ergenliğinde takıldığı bir noktayı aramak , toprağın altında gizli , değerli bir heykelciği aramak gibidir . 
Bu küçük değerli heykelciği bulmak için bazen yanlış bir yeri kazmaya başlarsınız . 
Tekrar tekrar toprağı eşelemeniz gerekir . 
İşte bilinçaltınızda takılı kaldığınız bir noktayı bulmak için de zavallı bilincinizi kazıp dururuz . 
Bu kez çok derin bir tünel kazdım . 
Geçmiş yaşamınıza gittik . 
Yeni bir tünel kazmak bilincinizi darmadağın edebilir . 
Daha önce yaptığınız terapiler de bir işe yaramamıştı . 
Size umut yok demiyorum ama sadece biraz daha çaba göstereceğiz . 
Bu son hipnoza sizi yatırmayabilirdim , ama geçmişteki hayatınızı arama çabanızdan söz ettiniz . 
İşte size biraz daha bilinmeyen ... 
Doktorum tüm bunları söylerken geniş koltuğa oturup bedenini lastik parçası gibi uzatıyor . 
Gözlerini kısıp konuşmasını sürdürüyor : Belki de tutkunuzun kaynağını yardımım olmaksızın siz bulacaksınız . 
Şimdi omuzlarımı düşürmüş yürüyorum . 
Sokak lambalarının , neonların , vitrin ışıklarının oluşturduğu gölgemde fark ediyorum bunu . 
Bu labirentten nasıl çıkabilirim ? 
Bu soruyu sormasını on yaşındayken öğrenmiştim . 
Elbette her defasında doğru yanıtları veremedim . 
Şimdi de aynı şey olabilir . 
Eve gider gitmez bedenimi suya teslim edip onunla bir güzel sevişiyorum . 
Banyomun açık penceresinden gökyüzünü ve benim uydurduğum isimle 'İntihar Oteli'ni görüyorum . 'İntihar Oteli'nin ışıklı pencerelerinin ardındaki insanlar da beni , tıpkı onların yüzlerini , hüzünlerini , hayatlarını , sevişmelerini seçemediğim ve onları birer ışıklı pencere olarak gördüğüm gibi görüyorlar . 
Evim 'İntihar Otel'i manzaralı . 
Ama şimdiye kadar hiç boşlukta uçan gövdeye rastlamadım . 
İntiharlardan , ya son sürat giden ambulanslardan , ya gazetede üç sütunluk haberlerden ya da otelin önündeki kaldırımda yıkandığı halde zamanla yok olacak kan lekesinden haberli olurum . 
Neredeyse yarım yüzyıl önce 'İntihar Oteli'nin yerinde başka bir otel varmış . 
Bu oteli işleten ailenin elinden bu yer alınmak istenmiş . 
Aile karşı koyunca hepsi kurşunlanarak öldürülmüş . 
Ardından otel bir gazino gibi işletilmiş , yıllar sonra da bu yirmi beş katlı 'İntihar Oteli' dikilmiş . 
Bu otelde , öldürülen ailenin lâneti varmış . 
Otelin şimdiki sahibi olan bu aile de bu lânetten kurtulamıyor , bir bedel ödüyormuş . 
Masallar , efsaneler bedel ödemekten söz ederler . 
Geçmişte kötülük yaptığınız bir insanın ruhu sizi yer yüzünde , bir sonraki hayatınızda bulur ve siz bunun bedelini ödersiniz . 
Musluğu iyice açıyorum . 
Su öylesine şiddetli çarpıyor ki yüzüme , sıska bedenim küvete yığılıverecekmiş gibi sarsılıyor . 
Ağlıyorum . 
Ağladığımı da yüzüme şiddetle çarpan suyun parçaladığı göz yaşlarımdan anlamıyorum . 
Göğsümde saat başı vuran bir gong beliriyor . 
Ağladığımı ancak öyle fark edebiliyorum . 
Ben bir bedel ödüyorum ! 
Geçmiş hayatımda bana aşık bir eşim vardı . 
Ona acı verdim , terk edip gittim . 
Şimdi ruhu yer yüzünde beni buldu . 
Benim için bir tutku oldu . 
Ona yüzyıllar önce verdiğim acının bedelini ödüyorum . 
Bu labirentten nasıl çıkabilirim ? 
Her şey yitirildiğinde âşıklar birbirlerini bulabilir , kendilerini tanıyabilir ve cehennem cennete dönüşüp dünyaya iner . 
Bu çılgın şaşkınlık neşeye ve şenliğe dönüşebilir . 
R D . Laing 
Sadece yapabileceğim şeyleri hayal edip gülümsüyorum . 
Seksen beş yaşında filan değilim . 
Sadece bir hapishanedeyim . 
Bir adam öldürdüğüm için . 
Bana verdikleri ceza hafifletici nedenlerden dolayı , ömür boyu ... Ömür boyu hapis cezasına çarptırılmış bir insan olarak tıpkı seksen beş yaşındaki bir ihtiyar gibi geri kalan yaşamımı nasıl geçireceğime dair planlarım yok . 
Buradaki ilk iki yılım alışmaya çalışmayla geçti . 
On altı kişi birarada kalmaya , yemeklere , kavgalara , çığlıklara , müdüriyetin aklına estikçe üzerimize basınçlı su sıkmasına , yeni gelen insanlara , intiharlara , havalandırmaya çıkarıldığımızda hep yeniden görüyormuş gibi olduğum gökyüzüne ve özlememeye alıştım . 
Özlem duygumu bu ülkeye geldiğim ilk günlerde yok ettiğimi sanmıştım . 
Oysa hapishanede geçirdiğim ilk gecede ülkemi çok özlediğimi düşündüm ve kendi kendime dedim ki : 
Bu benim sonum olabilir . 
Ama sonum olmadı . 
Hâlâ yaşıyorum . 
Ömür boyu hapis cezasına çarptırıldığım duruşmanın ardından peltek avukatım kulağıma eğilip , Seni ölümden kurtardığım için çok mutluyum , demişti . 
Bir dost gibi kolumu sıkıp kahramanca yüzüme gülümsemişti . 
Acaba ben ipten kurtardığı kaçıncı adamdım ? 
Aynı zamanda idam edilmeyi ömür boyu hapse yeğleyen ve , avukatının bu başarısına lânet eden ? 
Tam sekiz kişi . ( Tam sözcüğünü sıkı bir vurguyla söyledi . ) Hayatlarının kalan kısmını bir hapishanede geçirecek sekiz kişi . 
Benimle birlikte dokuz . 
Hapishanede geçirdiğim bu üç yılın sonunda bir umut belirdi . 
Cezamın otuz ya da kırk yıla indirilmesi gibi bir şey değildi bu . 
Sadece cezamın geri kalan kısmını ülkemde tamamlayabilme umudu . 
Kardeşim , hayatımı ülkemdeki bir hapishanede tamamlamam için elinden geleni yapıyor . 
Yazdığına göre iyi bir avukat , benim avukatımla diyalog halindeymiş . 
Kardeşim , buradaki hapishanelerin yabancı suçlularla dolu olduğunu , bu ülkenin hem yabancı hem de suçlu insanları barındırıp beslemeye fazla hevesli olmadığını mektuplarında sıkça belirtiyor . 
Pek tabii ki çok aptalca şeyler söylüyor . 
Bir keresinde de buraya kadar gelmiş beni ziyaret etmişti . 
Bazı insanların hayatları düz bir çizgiye benzer , bir başka deyişle : tekdüzedir . 
İşte bu insanlar bu düzenin dışında bir şey yapmaya kalkışırlar . 
Yani düz hayat çizgilerinde küçük zigzaglar diyebileceğimiz türden şeyler . 
İşte ben kardeşimin hayatında bu küçük zigzagları oluşturuyorum . 
İyi para kazandığı bir işi , karısı ve üç çocuğu var . 
Her salı , her çarşamba , perşembe ve cuma , yaptıkları şeyler birbirinin aynısıdır : 
Cuma günleri konsere gidilir , pazar hava güzelse pikniğe , çarşambaları konuklar kabul edilebilir , ama onların dostlarını ziyarete etmek için seçtikleri gün cumartesidir . 
Bu düzeni çocukluğumdan bilirim . 
Kardeşim için ben bu düzenin dışında bir şeyim . 
Beni bu hapishaneden kurtarıp kendi ülkemin hapishanelerine tıktırmak ... Bu onun için kahramanlık olabilir . 
Kendi ülkemde reklam metinleri , oyunlar yazardım . 
Bu işlerden kazandığım parayla da sürünerek yaşardım . 
Felsefe okudum . 
Yirmi üç yaşımda , yani üniversiteyi bitirdiğim yıl sokaklarda yattım . 
Çöplüklerden bulduklarımla karnımı doyurdum . 
O zaman öbür insanların gözlerinde yücelttiği kavramlar : para , ev , araba , eş , çocuk , statü ... bana çok ucuz göründü . 
Günümün büyük bir kısmını kaldırım kenarına uzanıp , gözlerimin kör olduğunu sanıncaya kadar güneşe bakmakla geçirirdim . 
Bu sürede hiç aşık olmadım . 
Dolayısıyla hiç acı çekmedim . 
Bilmiyorsanız size de söyleyeyim : Aşk acı çekmektir . 
Bir gün yine uzun yürüyüşlerimin sonunda kaldırımın kenarına uzanıp gözlerimin kör olduğunu sanıncaya kadar güneşe bakacaktım ki , temiz çarşaflı bir yatağı özlediğimi düşündüm . 
Sevdiğim bir dostumun evine gittim . 
Sıcak bir banyo ve temiz çarşaflı bir yatak , dedim . 
Ertesi gün uzun saçlarım ve sakalım kısaldı . 
Artık sıradan insanlardan birisiydim . 
Bir hafta sonra otobüs durağında beklerken , birlikte çöpleri karıştırıp kuytu köşelerde uyuduğum , benim kendisine 'Sokakların Prensi' diye seslendiğim arkadaşımı gördüm . 
Karşı kaldırımda her zamanki müthiş hızıyla yürüyordu . 
Caddede karınca sürüsü gibi ilerleyen onlarca insan arasında onu kaybetmemeye çalışarak karşıya geçtim . 
Benden hızla uzaklaşıyordu . 
Arkasından bağırmak istedim : 
Sokakların Prensi nereye ? 
Hey , Sokakların Prensi ... 
Bağıramadım . 
Tıpkı kötü düşlerimde olduğu gibi , bağırmam gerektiği zaman bağıramadığım , karşımdakine hayati bir cümleyi söylemem gerektiğinde sesimin çıkmadığı durumda kaldım . 
Ve bacaklarım taş bağlanmışçasına ağırlaştı ; koşamaz , neredeyse yürüyemez oldum . 
Sokakların Prensi uçarcasına ilerliyordu . 
Kalabalık arasından sadece kırmızısı solmuş kadife şapkasını görebiliyordum . 
Sonra ortadan kayboldu . 
Sokak lâmbasına yaslandım . 
Önümden geçen insanların arasından karşımdaki vitrine yansıyan son yaka düğmesi bile iliklenmiş gömleği , muntazam saç ve sakalları , gözlüğü , ceketi , sol kolunda taşıdığı pardösüsü ile kendimi gördüm . 
El sıkıştığımda ya da bana gülümsediğim de bir yerlerde gördüğümü hatırlayıp da bir türlü tanıyamadığım insana bakarmışçasına kendime baktım . 
Genzim yandı , yutkundum . 
Ağlamaya başladım . 
Kendimi tutmaya çalıştığım filan da yoktu . 
Yürüyordum ve göz yaşlarım seyrek sakallarımın arasından temiz gömleğimin yaka ucuna sızıyordu . 
Kısa bir süre sonra kendimi böyle görmeye alıştım . 
Sokakların Prensiyle de çok sık karşılaştık , ama hiçbir zaman arkasından koşmadım , ona seslenmedim . 
Öbür insanlara benzer halimle o da beni tanımadı . 
Bıraktığım yerden başlamak zor olmadığı gibi , bir yıl boyunca sokaklarda yaşamış olmama da pek anlam veremedim . 
Bir dostum , bunun için 
Aziz olmaya çalışmak , dedi . 
Her şeyi ne kadar rahat anımsıyorum . 
Ama sakın işlediğim cinayeti anımsamamı beklemeyin ? 
O ana dair hiçbir şeyi anımsamıyorum . 
Tüm olanlar beynimin dehlizlerinde eridi gitti . bazen neden bu hapishanede olduğumu kendime soruyorum ? 
Çünkü bir adam öldürdüğümü unutuyorum ... 
Size başka şeylerden , sözgelimi perşembe günlerimi nasıl geçirdiğimden söz edebilirim . 
Her hafta perşembe günleri genç bir kadın ziyaretime gelir . 
Yasa çıktığından bu yana her hafta perşembe günleri ; yani altı ay , beş gündür . 
Yasa , suçluların kendilerini ziyarete gelen kadınlarla iki buçuk metrekarelik kabinlerde düzüşmesine izin veriyor . 
Bu yasanın çıkması bir hayli zaman aldığı gibi , ülkenin parlamentosunu da karıştırdı : Hatta üç bakan istifa etti . 
Mahk û mlar yıllardır hayalini kurdukları şeyin politikacıların seçim vaadleri arasında yer almasıyla önce umutlandılar . 
Şimdi iki buçuk metrekarelik kabinlerde düzülen kadınlar seçimlerde bu partiye oy verdiler . 
Her iktidar gibi bu parti de , seçimlerde sekiz milyon gibi bir oy potansiyeli yaratan mahk û m eşlerini , sevgililerini unutuverdi . 
Basının konuyu malzeme olarak görüp üzerine gitmesi mahk û mların mastürbasyonun dışında cinsel hayatlarının olmasını sağladı . 
Başlangıçta bu durum beni pek ilgilendirmiyordu . 
İlgilendirmiyordu , çünkü bu ülkeye geldiğim günden bu yana sadece iki kadınla yatmıştım . 
Birisi fahişeydi ve sadece bir gece birlikte olmuştuk . 
Öbürü dul bir öğretmendi . 
Benden beş yaş büyük ve çirkindi . 
Yalnız ses tonu etkileyiciydi . 
Anlayacağınız onu çağırmam halinde gelir iki buçuk metrekarelik bir , kabinde benimle sevişebilirdi . 
Ama dostum 'Bıyık' ( bu adın ona neden verildiğini bir türlü söylemiyor ) bana istersem bir kadın bulabileceğini söyledi . 
Bıyık , müzisyen . 
Hapse girme nedeni ölüme neden olmak . 
Banliyö belediyelerinden birisinin orkestra şefliğini yapıyormuş . 
Obua çalan karısının bir arkadaşı varmış . 
Ondan 'Çellocu Kız' diye söz ediyor . 
İşte bu kız bazen sevgilisinin bazen kendisinin bulduğu adamlarla yatıp ayrıca para kazanıyormuş . 
Bıyığın karısı bu çellocu orospunun yakın arkadaşıymış . 
Kızın en azından doğru dürüst heriflerle yatmasını istediğinden , çalıştığı orkestradaki kemancıya ve saksofoncuya da kızı önermiş . 
Hatta marketteki dul kasaba . 
Sonuçta kemancı , saksofoncu ve kasap , kızın sürekli müşterileri olmuşlar . 
Kız , kemancı ve saksofoncuyla ayda bir kez yatarken , kasapla ayda iki kez birlikte oluyormuş . 
Öylece sevgilisinin bulduğu pis heriflerle daha az , bazen iki , bazen da üç kez sevişmek zorunda kalıyormuş . 
Çellocu orospunun hedefi iki sürekli müşteri daha bulup sevgilisinin adam getirmesine gerek kalmayacağı bir durum yaratmakmış . 
Bıyığın karısı , kızın bu hedefine bir adım daha yaklaşmasını istediğinden olacak , Bıyığa kızı isteyip istemediğimi sormuş . 
Evet , dedim Bıyığa , Çellocu Kızı düzmek isterim . 
Bıyık sinirlendi , 
Çok kabasın , dedi . 
Etli ve kısa parmağını bir çocuğu azarlar gibi sallayıp , 
Sakın ona da böyle davranma , diye mırıldandı . 
Ve gözlerimin içine bakarak , 
Çok kırılgandır , dedi . 
Madem kırılgan , o zaman sadece çellosunu çalsın , dediğim an bir yumruk yedim . 
Bıyığa karşılık vermedim . 
Çünkü gökyüzünü arada bir görüp , cadde ve kalabalık görmeyi özleyince dengeler alt üst oluyor . 
Üstelik ben Bıyığa kötü bir şey söylemiştim . 
Çellocu kızı tanımıyordum . 
Önyargılı davranmıştım : 
Sonra Bıyık , gecenin bir yarısı başucuma gelip fısıldayarak , kızı isteyip istemediğimi sordu : Evet anlamında başımı salladım . 
Çellocu Kızla iki buçuk metrekarelik kabinde sevişebilmek için birtakım formaliteler yerine getirildi . 
Böylece Çellocu Kızın sürekli bir müşterisi daha olmuştu : Doldurmam için verilen formda buluşma günümüzü perşembe olarak belirttim . 
İki buçuk metrekarelik kabinin köşesindeyim . 
Sanki bir asansördeyim , sürekli yukarı çekiliyorum . 
Sanki arada bir kabin sallanıyor . 
Sanki kabini tutan çelik halatlardan birisi kopuverecek . 
Sanki ben kötüyüm aslında , bir yere kımıldamayan bu kabinin bir köşesinde oturmuş donup kalmışım . 
Bedenim bütün işlevlerini yitirmiş . 
Çellocu Kızla sevişemeyecekmişim . 
Aylardır dokunmadığım penisim öyle uyuşuk uyuşuk duracakmış . 
Kız acıyacakmış penisimin haline , ucuna küçük bir öpücük konduracakmış . 
Sanki bu kabinin havası boşaltılıyormuş . 
Sanki bu kabin biz mahk û mlar için hazırlanmış bir tuzakmış . 
Kardeşimin dediği gibi bu ülkede mahk û m sayısı çok fazlaymış . 
Ekonomik bir yükmüş bu . 
Bir kısmının ölmesi gerekiyormuş sessiz sedasız . 
Sırf bunun için havası yavaş yavaş boşaltılan kabinler hazırlamışlar . 
Mahk û mlar kadınların içindeyken birden yürekleri sıkışıveriyor gibi olacakmış . 
Mahk û mlar aldırmayacaklarmış , kadınlarının içlerine daha şiddetli daha tutkulu saplanacaklarmış . 
Tam boşalmalarına yakın solukları kesilecekmiş , gözleri yarı açık kadınlarının üzerlerine yığılıvereceklermiş . 
Sonra kabinlere görevliler girip iki ölü bedeni birbirinden ayıracaklarmış . 
Görevliler şakalaşacaklarmış aralarında : 
Şeyi de küçücükmüş ... 
Orospuya bak herifinkini ağzına almış ... 
Keşke karılar ölmemiş olsa , bir de biz geçirsek ... 
İki buçuk metrekarelik kabinin kapısı açılıyor . 
Kâbuslarımdan irkiliyorum . 
Omuzlarına dökülen sarı saçları var . 
Yüzü bembeyaz ; öyle masum görünüyor ki ... Çellocu Kız bu değilmiş , kadın yanlışlıkla bu kabine girmiş , affedersiniz , deyip çıkacakmış ... Ama bana kendisini tanıtıp elini uzatıyor . 
İş görüşmesine gelmiş gibi mahcup mahcup bakıp , sanki buyurun oturun Çellocu Kız , dememi bekliyor . 
Tabii ben , 
Paltonuzu kapının arkasındaki askıya asabilirsiniz , diyorum . 
0 da dediğimi yapıyor . 
Sonra kazağını çıkarıyor . ( Küçük göğüslerine neden sutyen geçirmiş ki ? ) Ardından botlarını , eteğini , yün çorabını . 
Ben öylece onu izliyorum . 
Gel yanıma uzan , diyorum . 
Bir an Sana paranı vereyim , giyin git , demekten korkuyorum . 
Bu kız bir fahişe . 
Belki numarası budur . 
Beyaz bir kedi gibi erkeklerin koynuna girip yatar . 
Sevgilisinin onu nasıl sattığını anlatıp ağlar da ... Üstelik bu işi para karşılığı yapıyor . 
Üzerine çıkıp defalarca düzmeliyim . 
İşte yine kötü erkekler gibi düşünüyorum . 
Ne var sanki şu kızı fahişe gibi görmeyip sevgilim yerine koysam ? 
Bu kabinde değil de , ülkemde bekâr evlerimin birisindeymişiz , köşede odun sobam yanıyormuş , ama o da birazdan sönecekmiş . 
Odunların çıtırtıları azalmış . 
Oda soğumaya başlamış bile . 
Çellocu Kız da üşümüş , iyice sokulmuş bana . 
Ben de ona sormuşum : 
Üşüyor musun ? 
O da evet anlamında başını sallamış . 
Öyle masum gözüküyormuş ki defalarca öpmüşüm onu ... Ama ben Çellocu Kıza , 
Sen çok güzelsin , diyorum . 
Gülümsüyor . 
Ne güzel gülümsüyor . 
Küçücük pembe dudakları var . 
Parmaklarımı saçlarının arasında gezdiriyorum . 
Parfüm kokusu filan değil , kendine özgü bir kokusu var bu kızın . 
Benimle para için sevişmek zorunda olmasaydın niçin sevişirdin ? diye soruyorum . 
Çünkü , diyor : ( Böylece sesini ilk kez duymuş oluyorum . ) Sen de çok acı çekiyor gibisin . ( Sesi titrek , bağırınca çatallaşır bu ses . ) 
Başka şeyler de söylüyor , ama ben sadece onun sesini dinliyorum . 
Sevişmeye başlıyoruz . 
Onunla tıpkı sevgilimmiş gibi sevişiyorum . 
Sonra birden aklıma penisim geliyor . 
Hâlâ kıpırdamadan yerinde duruyormuş hissine kapılıyorum . 
Ona fark ettirmeden göz ucuyla penisime bakıyorum . 
Korkum yerini heyecana bırakıyor . 
Giyinirken Çellocu Kız , 
İlk kez sünnetli bir penis görüyorum , diyor . 
Penisimi avcunun içine alıyor , 
Tıpkı çizgi film kahramanları gibi , deyip gülüyor . 
Sonra komik şeyler yapıyor : Avcunun içindeki penisimi sallayıp bir kukla gibi oynatıyor . 
Ve tıpkı bir çizgi kahramanının sesiyle onu konuşturuyor . 
Yüzüne bakıyorum , bir çocuk gibi . 
Ağzını büzüp penisime , 
Neden senin ucun yok ? diye soruyor . 
